
ሲራክ 5፡1 “… ገንዘብ በቃኝ አትበል፡፡”
መፅሀፍ ቅዱሳዊ አይደለም
ዕብ.13፡5 “አካሄዳችሁ ገንዘብ ያለመውደድ ይሁን፣ ያላችሁ ይብቃችሁ፡፡”፣
1ጢሞ.6፡6-10 “ኑሮዬ ይበቃኛል ለሚለው ግን እግዚአብሄርን መምሰል እጅግ
ማትረፊያ ነው … የገነዘብ ፍቅር የክፋት ሁሉ ስር ነውና፡፡”
7. ያለዝሙት ችግር መፋታት ይቻላል?
አዎን
- ሲራክ 25፡25 “ግብርዋ እንደ ግብርህ ካልሆነች ፍታት ከሰውነትህም
ለያት፡፡”

355

ምስጢሩ ሲገለጥ

- ተረፈ ኤርምያስ 11፡27-28 “ከናንተ ሴቶችን ያገባ ወንድን፣ ወንዶችንም
ያገቡ ሴቶችንም ፍተናቸው አለው፣ ቃልህን የሰሙ ሰዎች ወደ
ኢየሩሳሌም መልሳቸው፣ ያልሰሙህንም ሰዎች ግን ወደሷ ይገቡ ዘንድ
አትተዋቸው አለው … ይህንንም ነገር ሲነገራቸው ያገቡ ሰዎች … ሊፋቱም
አልወደዱም፡፡”
- ሲራክ 25፡16 “ከደረቅ ሴት ጋር ከምትኖር ከምድር አውሬና ከአንበሳዎች
ጋር መኖር ይሻላል
ፈፅሞ የተከለከለ ነው
ማቴ.5፡32 “ያለዝሙት ምክንያት ሚስቱን የሚፈታ …”
8. ፅላተ ሙሴ የተሰራው በምንድነው?
በዕንቁ ነው
ኩፋሌ 1፡1 “… እግዚአብሄር፡- ከእኔ ዘንድ ወደዚህ ተራራ ውጣ፣ በፃፍከው
መጠን ልብ ታስደርጋቸው ዘንድ ህጉና ስረአቱ የተፃፈባቸውን ሁለቱን የዕንቁ
ፅላት እሰጥሃለሁ ብሎ ለሙሴ ተናገረ፡፡
በድንጋይ ነው
ዘፀ.24፡12 “እግዚአብሄርም ሙሴን … ታስተምር ዘንድ እኔ የፃፍሁትን ህግና
ትዕዛዝ የድንጋይም ፅላት እሰጥሃለሁ፡፡”
ዘፀ.31፡18 “… በእግዚአብሄር ጣት የተፃፈባቸውን ከድንጋይ የሆኑ ሁለቱን
የምስክር ፅላቶች ሰጠው፡፡”
9. የያዕቆብ ልጅ የሆነው የብንያም ልጆች እነማን ናቸው?
ኩፋሌ 31፡21 “የብንያምም ልጆች አስቤልና ላውባኤል፣ ንእማንና ጉአው፣
ራኤፍስና አብሮድዮ፣ አፌምና ያኒም፣ ጋዕሞና የአም ከእርሱ ጋር እነዚህ አስራ
አንድ ናቸው፡፡”
ዘፍ.46፡21 “የብንያም ልጆች ቤላ፣ ቤኬር፣ አስቤል፤ የቤላ ልጆችም ጌራ፣
ናዕማን፣ አኪ፣ ሮስ፣ ማንፌን፣ ሑፊም፤ ጌራም አርድን ወለደ፡፡”
10. ንጉሱ አስቴር እንድትገባ መፈቀዱ የታወቀው ዘንጉን አንዴት አድርጎ
በማሳየቱ ነው?
(እዚህ ጋር የአስቴር መፅሃፍት በሁለቱም፣ በ66ቱ መፅሃፍ ቅዱስና
በተጨማሪው መፅሃፍ፣ ስላሉ ሁለቱን ለመለየት የተጨማሪውን መፅሃፍ
አስቴር አዋልድ ሲባል ሌለኛውን ደግሞ አሰቴር ቀኖና ተብሏል)
ዘንጉን አንገቷ ላይ አድርጎ

356

ምስጢሩ ሲገለጥ

አስቴር(አዋልድ) 5፡2 “(ንጉሱ) የወርቁን ዘንግ አንስቶ በአንገቷ ላይ
አኖረው፡፡”
ዘንጉን ዘርግቶ
አስቴር(ቀኖና) 5፡2 “… ንጉሱም በእጁ የነበረውን የወርቁን ዘንግ ለአስቴር
ዘረጋላት፡፡”
11. በባቢሎናውያን ወረራ ጊዜ የቤተመቅደሱ እቃዎች ተዘረፉ ወይስ
ከዝርፊያ አመለጡ?
አመለጡ
ተረፈ ኤርሚያስ 8፡13 “ባሮክና ኤርሚያስ ወደ ቤተመቅደስ ገቡ፣
የሚያገለግሉበትንም ዕቃ ሁሉ ጌታ እንዳዘዛቸው ለምድር ሰጣት፤ ምድርም
ያን ጊዜ ተቀብላ ዋጠችው፡፡”
ተዘረፉ
2ኛዜና.36፡18-19 “የእግዚአብሄር ቤት ዕቃ ሁሉ፣ ታላቁንና ታናሹን፣
የእግዚአብሄርን ቤት መዝገብ፣ የንጉሱንና አለቆቹን መዝገብ፣ እነዚህን ሁሉ
ወደ ባቢሎን ወሰደ፡፡ የእግዚአብሄርንም ቤት አቃጠሉ፣ የኢየሩሳሌምንም
ቅጥር አፈረሱ፣ አዳራሾችዋንም በእሳት አቃጠሉ፣ መልካሙን እቃ ሁሉ
አጠፉ፡፡”
12. በባቢሎን ወረራ ወቅት ነቢዩ ኤርሚያስ ወደ ባቢሎን ተወሰደ ወይስ
እዚያው ይሁዳ ቀረ?
ወደ ባቢሎን ተወሰደ
ተረፈ ኤርምያስ 8፡21 “ኤርምያስም ለወገኖቹ ሲያለቅስ እያዳፉ አወጡት፤
ከህዝቡም ጋር እስከ ባቢሎን ድረስ ወሰዱት፡፡”
ይሁዳ ቀረ
ኤር.40፡2-6 “የዘበኞቹም አለቃ ኤርምያስን ወሰደው እንዲህም አለው …
አሁንም እነሆ በእጅህ ካለችው ሰንሰለት ዛሬ ፈታሁህ፡፡ ከእኔ ጋር ወደ
ባቢሎን መምጣት መልካም መስሎ ቢታይህ ና … መልካም መስሎ ባይታይ
ግን ተቀመጥ፤ እነሆ አገሪቱ ሁሉ በፊትህ ናት … የዘበኞቹም አለቃ ስንቅና
ስጦታ ሰጥቶ አሰናበተው፡፡ ኤርምያስም የአኪቃ ልጅ ጎዶሊያስ ወዳለበት ወደ
ምፅጳ ሄደ፣ ከእርሱም ጋር በአገሩ ውስጥ በቀሩት ህዝብ መካከል ተቀመጠ፡፡”

357

ምስጢሩ ሲገለጥ

13. ዳንኤል አሽከር የነበረው በንጉስ ቂሮስ ወይስ በንጉስ ናቡከደነፆር ዘመን
ነበረ?
በንጉስ ቂሮስ
ተረፈ ዳንኤል 13፡1-2 “ንጉስ ዳርዮስ ሙቶ ባባቶቹ መቃብር ከተቀበረ በኋላ
የፋርሱ ንጉስ ቂሮስ መንግስቱን ያዘ፡፡ ዳንኤልም የንጉስ የቂሮስ እልፍኝ
የአሽከር ነበር፤ ከባለማሎቹም ሁሉ እሱ ይከብር ነበር፡፡”
በንጉስ ናቡከደነፆር
ዳንኤል በባቢሎን አሽከር ሆኖ ያገለገለው በልጅነቱ ሲሆን ይህም
በናቡከደነፆር የንግስና ዘመን ነበረ(ዳን.1፡1-21)፣ ከዚያ ቦሃላ ዳንኤል ንጉስ
ናቡከደነፆር የተጨነቀበትን ህልም ስለገለጠ፣ ዋነኛ አለቃ ተደረገ (ዳን.2፡48)
ከዚያም ቀጥሎ የተነሳው ንጉስ ብልጣሶርም እንዲሁ ዳንኤልን በመንግስቱ
ላይ ሶስተኛ ገዢ አደረገው(ዳን.5፡29)፣ በዳሪዮስ መንግስት ዘመንም ዳንኤል
እንዲሁ ባለስልጣን ነበረ (ዳን.6፡2)፣ በቀጣዩ በቂሮስ ዘመንም ዳንኤል
የተቃና ኑሮ ነበረው(ዳን.6፡28)፣ ስለዚህ የዳንኤል የአሽከርነት ዘመን
በናቡከደነፆር እንጂ በቂሮስ ዘመን አልነበረም፣ ቂሮስ እንደ ዳንኤል
የእግዚአብሄር አገልጋይ ነበረ(ዕዝ.6፡3፣ ኢሳ45፡1 …) እንጂ በተቃርኖ መንገድ
አልነበረም፡፡
14. ዳንኤል በአንበሶች ጉድጋድ የተጣለው በማን የንግስና ዘመን ነው?
በቂሮስ
ተረፈ ዳንኤል 13፡1-29 “ንጉስ ዳርዮስ ሞቶ በአባቶቹ መቃብር ከተቀበረ
በኋላ የፋርሱ ንጉስ ቂሮስ መንግስቱን ያዘ … ንጉስም እጅግ እንዳስጨነቁት
ባየ ጊዜ ለንጉሱም ግድ በሆነበት ጊዜ ዳንኤልን ሰጣቸው፡፡ ወደ አንበሶች
ጉድጋድ ጣሉት፡፡”
በዳርዮስ
ትንቢተ ዳንኤል 6፡1-6 “ዳርዮስም በመንግስቱ ሁሉ ዘንድ እንዲሆኑ መቶ ሃያ
መሳፍንት በመንግስቱ ላይ ይሾም ዘንድ ወደደ … ከእነርሱ አንደኛው ዳንኤል
ነበረ … የዚያን ጊዜ ንጉሱም አዘዘ፣ ዳንኤልንም አምጥተው በአንበሶች
ጉድጋድ ጣሉት፡፡”
15. ዳንኤል ወደ አናብስቱ ጉድጓድ የተጣለበት ምክንያት ምንድነው?
ዳንኤል የባቢሎናውያኑን አማልክትና አገልጋዮቻቸውን ስለገደለ

358

ምስጢሩ ሲገለጥ

ተረፈ ዳንኤል 13፡28 “ከዚህ በኋላ የባቢሎን ሰዎች በሰሙ ጊዜ እጅግ ተቆጡ
ወደ ንጉሱም በነገር ተመለሱ ቤልን(ጣዖት) ሰበረ ካህናቱንም ገደለ
ዘንዶውንም ገደለ … ንጉስም እጅግ እንዳስጨነቁት ባየ ጊዜ ለንጉሱም ግድ
በሆነበት ጊዜ ዳንኤልን ሰጣቸው፡፡ ወደ አንበሶች ጉድጓድ ጣሉት፡፡”
ዳንኤል“ስግደት ወደ ንጉሱ ብቻ” የተባለውን ህግ ተላልፎ ወደ አምላኩ
ስለፀለየ
ዳን.6፡11-17 “እነዚያም ሰዎች ተሰብስበው ዳንኤልን ወደ በአምላኩ ፊት
ሲፀልይና ሲለምን አገኙት፡፡ ወደ ንጉስም ቀርበው … ንጉስ ሆይ ከይሁዳ
ምርኮኞች የሆነው ዳንኤል በየእለቱ ሶስት ጊዜ ልመናውን ይለምናል እንጂ
አንተንና የፃፍከውን ትዕዛዝ አይቀበልም አሉት … የዚያን ጊዜ ንጉሱም አዘዘ፣
ዳንኤልንም አምጥተው በአንበሶች ጉድጓድ ጣሉት፡፡”
16. ንጉሱ ዳንኤል በአናብስት ጉድጓድ እንዲጣል የፈቀደው ለምንድነው?
ህዝቡ የንጉሱን ቤት ለማቃጠልና ለመዝረፍ ስለዛተ
ተረፈ ዳንኤል 13፡29 “ዳንኤልን ይሰጠን ዘንድ ኑ ወደ ንጉስ እንሂድ፡፡ ይህ
ካልሆነ እንገድልሃለን ገንዘብህንም እንዘርፍሃለን ቤትህን በእሳት እናቃጥላለን
እንለዋለን አሉ፡፡ ንጉስም እጅግ እንዳስጨነቁት ባየ ጊዜ ለንጉስም ግድ
በሆነበት ጊዜ ዳንኤልን ሰጣቸው፡፡ ወደ አንበሶች ጉድጓድ ጣሉት፡፡”
ህግህ “የማይለወጥ ነው” ብለው ስለፈተኑት
ዳን.6፡14-15 “ንጉሱም … ያድነው ዘንድ ልቡን ወደ ዳንኤል አደረገ … የዚያን
ጊዜ እነዚያ ሰዎች ወደ ንጉሱ ተሰብስበው ንጉሱን፣ ንጉስ ሆይ ንጉሱ ያፀናው
ትዕዛዝ ወይም ስርአት ይለወጥ ዘንድ እንደማይገባ የሜዶንና የፋርስ ህግ
እንደሆነ እወቀወ አሉት፡፡ የዚያን ጊዜ ንጉሱ አዘዘ፣ ዳንኤልንም አምጥተው
ወደ አንበሶች ጉድጓድ ጣሉት፡፡”
17. ዳንኤል በአናብስቱ ጉድጓድ ውስጥ ስንት ቀን ቆየ?
ሰባት ቀናት
ተረፈ ዳንኤል 13፡30 “ወደ አንበሶች ጉድጓድ ጣሉት በዚያ ሰባት ቀን
ተቀመጠ፡፡”
አንድ ለሊት
ዳን.6፡16-22 “… ዳንኤልን አምጥተው በአንበሶች ጉድጓድ ጣሉት … ንጉሱም
ወደ ቤቱ ሄደ ሳይበላም አደረ … እንቅልፉም ከእርሱ ራቀ፡፡ በነጋውም ማልዶ
ተነሳ፣ ፈጥኖም ወደ አንበሶች ጉድጓድ ሄደ፡፡ ወደ ጉድጓዱም ወደ ዳንኤል

359

ምስጢሩ ሲገለጥ

በቀረበ ጊዜ በሃዘን ቃል ጠራው … ዳንኤልም ንጉሱን፣ ንጉስ ሆይ ሺ አመት
ንገስ … የዚያን ጊዜም ንጉሱ እጅግ ደስ አለው፣ ዳንኤልንም ከጉድጓድ
ያወጡት ዘንድ አዘዘ፡፡”
18. ቤተመቅደስ እንዲሰራ የታዘዘው ዳዊት? ወይስ ልጁ ሰለሞን?
ዳዊት
ዕዝራ ሱቱኤል 1፡22-23 “ዘመነ አበው አለፈ ዘመነ መሳፍንትም ተጨረሰ
ስሙ ዳዊት የሚባል አገልጋይህን ለመንግስት አስነሳህ፡፡ ስምህ ሊመሰገንበት
መስዋዕትህን ሊሰዋበት ቤተመቅደስ ይሰራ ዘንድ ስራ አልከው፡፡”
ሰለሞን
1ነገ.8፡19 እና 2ዜና.6፡9 “(እግዚአብሄርም ዳዊትን) ከወገብህ የሚወጣው
ልጅህ እርሱ ለስሜ ቤትን ይሰራል እንጂ ቤት የምትሰራልኝ አንተ አይደለህም
አለው፡፡”
19. የመጨረሻው ቀን ይታወቃል?
አዎን ይታወቃል
ዕዝራ ሱቱኤል 2፡37 “ይህ ዓለም በሚዛን ተመዝኗል ባህርንም በላዳን
ሰፍሮታልና፣ ዘመኑንም በ8 ሺ ወስኖታልና፡፡”
አይታወቅም
ማር.13፡32-33 “ስለዚያች ቀን ወይ ስለዚያች ሰአት ግን የሰማይ መላእክትም
ቢሆኑ ልጅም ቢሆን ከአባት በቀር የሚያውቅ የለም፡፡ ጊዜው መች እንደሆን
አታውቁምና ተጠንቀቁ፤ ትጉ፣ ፀልዩም፡፡”
ማቴ.24፡42-43 “ጌታችሁ በምን ሰአት እንዲመጣ አታውቁምና እንግዲህ
ንቁ፡፡”
20. መላዕክት መቼ ተፈጠሩ?
በስድስቱ የስነፍጥረት ቀናት
ኩፋሌ 2፡5-7 “በመጀመሪያው ቀን (የተለያየ አገልግሎት ያላቸው) መላዕክት
ተፈጠሩ፡፡”
ከስድስቱ የስነፍጥረት ቀናት በፊት
በስድስቱ የስነፍጥረት ቀናት ወቅት መላዕክቱ(መናፍስታዊ ፍጡራን)
እንደነበሩ መፅሃፍ ቅዱሱ ይናገራል፡፡
ኢዮ.38፡4-7 “ምድርን በመሰረትሁ ጊዜ አንተ ወዴት ነበርህ፣ ታስተውል
እንደሆንህ ተናገር፡፡ ብታውቅስ መስፈሪያዋን የወሰነ፣ በላይዋስ የመለኪያ

360

ምስጢሩ ሲገለጥ

ገመድ የዘረጋ ማነው፣ አጥቢያ ኮከቦች ባንድነት ሲዘምሩ፣ የእግዚአብሄር
ልጆች ሁሉ እልል ሲሉ፣ መሰረቶችዋ በምን ላይ ተተክለው ነበር፣
የማዕዘንዋንስ ድንጋይ ያቆመ ማነው፣”
21. ሰው የተፈጠረው ለምንድነው?
ሰይጣን ስለወደቀ
3መቃብያን 2፡11 “አንተ(ሰይጣንን) በተመካህ ጊዜ እግዚአብሄር ክፉ ስራህን
አይቶ አንተ ከሰራዊቶችህ ጋራ እግዚአብሄርን ክደሃልና ሳያጓድል ስሙን
ያመሰግን ዘንድ ስላንተ ፈንታ የሚያመሰግን አዳምን ፈጠረው፡፡”
የቁሳዊው አለም “ገዥ” እንዲሆንና ገነትን “ያበጃትና ይጠብቃት” ዘንድ ነው
ዘፍ. 1፡26 “እግዚአብሄርም አለ፡፡ ሰውን በመልካችን እንደ ምሳሌአችን
እንፍጠር፤ የባህር አሶችን የሰማይ ወፎችን፣ እንስሳትንና ምድርን ሁሉ፣
በምድር ላይ የሚንቀሳቀሱትንም ሁሉ ይግዙ፡፡”
ዘፍ.2፡15 “… እግዚአብሄር አምላክም ሰውን ወስዶ ያበጃትም ይጠብቃትም
ዘንድ በዔደን ገነት አኖረው፡፡”
22. እግዚአብሄር አብርሃምን የተናገረው በሰይጣን ምክር ነው ወይስ በራሱ
ሃሳብ ነው
በሰይጣን ምክር
ኩፋሌ 14፡1 “ሁሉን የሚገዛ ሰይጣን መጥቶ በአምላክ ፊት ቆሞ እንዲህ አለ፣
እነሆ አብርሀም ልጁ ይስሀቅን ይወደዋል ከሁሉ ይልቅ እርሱ ደስ ያሰኘዋል
በመሰዊያ ላይ መስዋዕት አድርጎ ያቀርበው ዘንድ ንገረው፡፡ ይህን ነገር
ቢያደርግ አንተ ታያለህ በምትፈትነው ሁለ እርሱ የታመነ እንደሆነ ታውቃለህ
አለው፡፡”
በእግዚአብሄር ሀሳብ
እዚህ ጋር ያለው ታሪክ መነሻ የሰይጣን ምክረ ሃሳብ ሳይሆን ጥልቅ መንፈሳዊ
ሚስጢራትን የያዘ ታሪክ ነው፣ እግዚአብሄር አብርሀም አንድያ ልጁን
እንዲሰዋ ያዘዘውና የአብርሀምን ታዛዥነት ተመልክቶ በልጁ ፋንታ በግን
ያሳረደው ተምሳሌትነቱ ስለሰው ልጆች ሀጢያት ስለሚሰዋው የራሱ አንድያ
ልጅ የኢየሱስ ክርስቶስ መስዋዕትነት ተምሳሌት ነው፣ በይስሀቅ ፋንታ በጉ፣
እንደታረደው በሰው ልጅ ፋንታም ኢየሱስ ክርስቶስ መታረዱን ለማሳየት
እንጂ ድንገት የመጣ የሰይጣን ምክረ ሀሳብ አይደለም፡፡

361

ምስጢሩ ሲገለጥ

23. መንግስተ ሰማያት በብሉይ ኪዳን ተዘጋጅቶ ነበር ወይስ ኢየሱስ ነው
የሚያዘጋጀው?
በብሉይ ኪዳንም ነበረ አይተው የተዉትን ነበሩ
ሄኖክ 4፡71 “… ዘላለም ፀንቶ የሚኖር መንግስተ ሰማያት ስለምን ተዋችሁ፡፡”
አዲስ ነው የሚያዘጋጀውም ኢየሱስ ነው
ዮሐ.14፡2-3 “(ኢየሱስም) … ስፍራ አዘጋጅላችሁ ዘንድ እሄዳለሁና፣ ሄጄም
ስፍራ ባዘጋጅላችሁ፣ እኔ ባለሁበት እናንተ ደግሞ እንድትሆኑ ሁለተኛም
እመጣለሀ ወደ እኔም እወስዳችኃለሁ፡፡”
1ቆሮ.2፡9 “… አይን ያላየችው ጆሮም ያልሰማው በሰውም ልብ ያልታሰበው
እግዚአብሄር ለሚወዱት ያዘጋጀው …”
24. አዳምና ሄዋን የተፈጠሩበት ጊዜ የተለያየ ነው? ወይስ አንድ ቀን ነው?
የተለያየ ነው
ኩፋሌ 4፡8 “በመጀመሪያዪቱ ሱባኤ አዳም ተፈጠረ፣ ሁለተኛይቱም ሱባኤ
ሄዋንን ፈጥሮ አሳየው …”
አንድ ነው፣ በስድስተኛቀው ቀን
ዘፍ.1፡2 “እግዚአብሄር ሰውን በመልኩ ፈጠረ … ወንድና ሴት አድርጎ
ፈጠራቸው … ስድስተኛ ቀን፡፡”
25. ሐዋርያት ስጋዊውን ጦርነት ይዋጋሉ?
አዎን ይዋጋሉ
ሄኖክ 33፡58-39 “ለሐዋርያትም ታላቅ ስልጣን እስኪሰጣቸው ድረስ ደርሼ
አየሁ ሐዋርያም ከውቀት ምድረ በዳ ወደ ሆኑ ወደ አህዛብ ሁሉ
ሊያጠፋቸው ወጡ፡፡ በከፍታ የሚኖሩት አህዛብ ሁሉ ከፊታቸው ሸሹ፡፡”
አይዋጉም
ኤፌ.6፡12 “መጋደላችን ከደምና ከስጋ ጋር አይደለምና ከአለቆችና ከስልጣናት
ጋር ከዚህም ከጨለማው አለም ገዦች ጋር በሰማያዊውም ስፍራ ካለ ከክፋት
መንፈሳዊያን ሰራዊት ጋር ነው እንጂ፡፡”
26. ሀጢያት ይበላለጣል?
ይበላለጣል
ሲራክ 20፡25-26 “ሀሰት ከመናገር መስረቅ ይሻላል፡፡”
ሲራክ 18፡15 “ክፉ ነገር ተናግሮ ከመስጠት በጎ ነገር ተናግሮ መንሳት
ይሻላል፡፡”

362

ምስጢሩ ሲገለጥ

አይበላለጥም
ያዕ.2፡8-13 “ህግን ሁሉ የሚጠብቅ፣ ነገር ግን በአንዱ የሚሰናከል ማንም
ቢኖር በሁሉ በደለኛ ይሆናል፣ ባይዋሽ ነገር ግን ብትሰርቅ ያው ህግ ተላላፊ
ሆነሀል፡፡”
27. ቀማኛ የቀማውን ገንዘብ መልሶ ንስሃ መግባት አለበት? ወይስ የገንዘቡን
አጠቃቀም መማር አለበት?
አጠቃቀሙን ማስተማር
ሲራክ 5፡8 “… ቀምተህ ላመጣኸው ገንዘብ አትሳሳ፡፡”
ለተቀማው ሊመለስና ለራስም ንስሃ እንደሚያስፈልግ
ሚኪ.6፡10 “በውኑ በሀጢያተኛ ቤት የሃጢያት መዝገብ ፣ የተፀየፈም
ውሸተኛ መስፈሪያ ገና አለ ይሆን፣”
ሐስ.8፡22 “እንግዲህ ስለዚህ ክፋትህ ንስሐ ግባ …”
28. የሞቱ ጻድቃንን ማመስገን ይገባል አይገባም?
ይገባል
ይህ ሃሳብ በሲራክ መፅሀፍ ብዙ ቦታዎች ተጠቅሷል፣ “እናመስግናቸው”
የሚለውም አብርሀምን (44፡19)፣ ሙሴ (45፡1)፣ አሮን (45፡6)፣ ፊንሀስ
(45፡23)፣ ኢያሱ (46፡1)፣ ካሌብ (46፡7)፣ ሳሙኤል (46፡13)፣ ኤልሳዕ
(48፡12-16)፣ ሕዝቅያስ (48፡17-25)፣ ኢዮስያስ (49፡1-5)፣ ሕዝቅኤል
(49፡8-9)፣ ዘሩባቤል (49፡12)፣ ነህምያ (49፡13)፣ ስምዖን (50፡1-24)፡፡
ትርጉም የለውም
የሞቱትን ፃድቃን እንደ እግዚአብሄር በሁሉም ስፍራ ስለማይገኙ እነሱን
ማመስገን ትርጉም የለውም፣ መፅሀፍ ቅዱሱም ላይ ስንመለከት ምስጋና
የሚቀርበው ለእግዚአብሄር ብቻ ሲሆን ለሌሎች አካላት ማቅረቡም ሀጢያት
ነው(ኢሳ.42፡8)፡፡
ተጨማሪ መፅሃፍቱ እንደዚህ ዋናውን መፅሃፍ ቅዱስ መጋጨታቸው
የተጨማሪ መፅሀፍቱ ምንጭ ከተቃራኒው መንፈስ እንደሆነ ማስተዋል
ይቻላል፡፡

363

ምስጢሩ ሲገለጥ

4.3.4.7.

ሰይጣናዊ አሻራዎች ያለበት መሆኑ

ተጨማሪ መፅሀፍት ከእግዚአብሄር ቃላት ጋር የሚጋጩ መሆናቸውን
ከላይ ተመልክተናል፣ በዚህም ምንጫቸው ከዲያብሎስ ሊሆን እንደሚችል
ገምተናል ነገር ግን ግምታችንን ትክክል መሆኑን የሚያሳዩ ሰይጣናዊ
አሻራዎችን በመፅሀፍቶቹ ውስጥ እንመለከታለን፣ ይህም፣
 ከ66ቱ መፅሀፍት ተቃርነው ከቁርአን ጋር የሚደጋገፉበት ቦታዎች
መኖሩ፣
 ለሰይጣን ሽፋን የሚሰጥበት ቦታዎች መኖሩ፣
 የጥንቆላ አሰራር የሚያስተምርበት ቦታዎች መኖሩን
ቀጥለን በዝርዝር እንመለከታለን፡፡
4.3.4.7.1. ከ66ቱ መፅሀፍት ተቃርነው ከቁርአን ጋር የሚደጋገፉበት
ቦታዎች መኖሩ
ቁርአንና መፅሀፍ ቅዱስ ተቃራኒ መሆናቸውን በምዕራፍ 2
ተመልክተናል፣ ተጨማሪ መፅሀፍቱ ቁርአንና መፅሀፍ ቅዱሱ እርስ በርስ
ሲጋጩ ቁርአኑን በመደገፍ ሲናገሩ እንመለከታለን፣
• ዲያብሎስ ለአዳም አልሰግድም በማለቱ ተጣለ
መፅሀፍ ቅዱሱ ላይ ስንመለከት ዲያብሎስ የተጣለው በትዕቢቱና ራሱን
ከእግዚአብሄር ጋር በማወዳደሩ ነው(ኢሳ.14፡12-16, ሕዝ.28፡2 …) ነገር
ግን ቁርአኑ ላይ ስንመለከት ዲያብሎስ የተጣለው “ለአዳም አልሰግድም
በማለቱ ነው” (2፡34, 17፡61, 7፡11-13 …) በዚህ አከራካሪ ጉዳይ ላይ
ተጨማሪ መፅሀፍቱ የሚወግኑት ለቁርአኑ ነው፣ በዚህም 3ኛ መቃብያን
1፡15 ላይ ይህንን የቁርአኑን ታሪክ እናገኛለን፡፡
• የሰውና መላዕክት ጋብቻ
66ቱ መፅሀፍ ቅዱስ መላዕክት ከሰው ጋር ይቅርና እርስ በርሳቸው ራሱ
እንደማይጋቡ ይናገራል(ማቴ.22፡30) ነገር ግን ተጨማሪ መፅሀፍቱ
ከዚህ ቃል በተቃራኒ ቁርአኑ ላይ (17፡40) እንደተገለፀው ሰውና
መላዕክት እንደሚጋቡ ይናገራል፣

364

ምስጢሩ ሲገለጥ

ኩፋሌ 6፡9 “የአዳም ልጆች … ሴቶች ልጆች ተወለዱላቸው …
የእግዚአብሄር መልአክትም … አገቡዋቸው፣ ወንዶች ልጆችንም
ወለዱላቸው እነሱም ረአይት ናቸው፡፡”
• ምንኩስና
ተጨማሪ መፅሀፍቱ ስለ ምንኩስናና ተያያዥ ጉዳዮች ይነግሩናል
ደብር(1ኛ መቃብያን 19፡1-12፣ ሄኖክ 2፡2)፣ ገዳም(ሲራክ 2፡1)፣
ባሕታዊ(ሲራክ 11፡5)፣ ለዚህ አሰራር ድጋፍ የምናገኘው 66ቱ መፅሀፍ
ቅዱስ ላይ ሳይሆን በቁርአኑ ላይ ነው(57፡27) ፣ በ66ቱ መፅሀፍ ቅዱስ
ላይ አንድም ቦታ ላይ ይህንን ታሪክ አናገኘውም ይባሱኑ በ4.4.1.2
ክፍል እንደተመለከተው እነዚህ አሰራሮች ከ66ቱ መፅሀፍ ቅዱስ
ተቃራኒ መሆናቸውን እንመለከታለን፡፡
• ገዳም
ተጨማሪ መፅሀፍቱ ስለ ገዳም ያስተምራሉ(ሲራክ 2፡1)፣ ለዚህ ቃል
ድጋፍ የምናገኘው ቁርአኑ 22፡40 ላይ ነው ነገር ግን በ66ቱ መፅሀፍ
ቅዱስ አንድም ቦታ ላይ ገዳም የሚል ቃል አለመኖሩና ይባሱኑ
በ4.4.1.2 ክፍል እንደተመለከተው የገዳም አሰራር ከ66ቱ መፅሀፍ
አንፃር ስህተት መሆኑን እንመለከታለን፡፡
• ለመላዕክቱ
ተጨማሪ መፅሀፍቱ ስለ መላዕክተ አማላጅነት ያስተምራሉ፣ በ66ቱ
መፅፍት አማላጅ ኢየሱስ ብቻ እንደሆነ በ4.1.1.2 ክፍል ተመልክተናል፣
የመላዕልት አማላጅነት አስተምህሮ ከየት እንደመጣ ስንመለከተው
ቁርአኑ(53፡26) ላይ ነው የምናገኘው፡፡
• ለቅዱሳን
ተጨማሪ መፅሀፍቱ ስለ መላዕክተ አማላጅነት ያስተምራሉ፣ በ66ቱ
መፅፍት አማላጅ ኢየሱስ ብቻ እንደሆነ በ4.1.1.3 ክፍል ተመልክተናል፣
ይህ የቅዱሳን ሰማያዊ አማላጅነት አስተምህሮ ግን ክርስቲያናዊ ሳይሆን
ቁርአናዊ ነው(40፡7)፣
• ለሴቶች ያለው ጥላቻ
66ቱ መፅሀፍ ቅዱስ ገላ.3፡28 “… ወንድም ሴትም የለም፣ ሁላችሁ
በክርስቶስ ኢየሱስ አንድ ሰው ናችሁና፡፡” ቢልም ተጨማሪ መፅሃፍቱ

365

ምስጢሩ ሲገለጥ

ግን ከዚህ በተቃራኒ ከቁርአኑ ጋር በአንድ መንፈስ ለሴቶች በፆታቸው
ብቻ ያለውን ጥላቻ እንመለከትበታለን፣
- ሲራክ 42፡13 “ከልብስ ብል ይገኛል ኃጢያትም ሁሉ ከሴቶች
ይገኛል፡፡
- ሲራክ 25፡21 “መቅሰፍት ናትና ጥፋትም ናትና ፅኑ ውርደትም ናትና
የሴት መልክዋ አያስትህ”
- ሲራክ 42፡14 “ከሴት ቸርነት የወንድ ንፍገት ይሻላል፡፡”
- ሲራክ 25፡24“… ለሴትም የልብህን ምስጢር አታውጣላት፡፡”
- ሲራክ 9፡2 “ምስጢርህን እንዳታወጣብህ ለሴት ልብህን
አትስጣት፡፡”
- ሲራክ 42፡9 “ሴት ልጅ ላባቷ የተሰወረ ቁርጥማት ናት፡፡”
ይህ ተጨማሪ መፅሀፍቱ ከቁርአኑ ጋር አንድ ሆነው ከ66ቱ ቅዱሳን መፅሀፍት
ጋር መጋጨታቸው የመፅሀፍቱን ምንጭ ያሳያል፡፡
4.3.4.7.2. ለሰይጣን ሽፋን የሚሰጥበት ቦታዎች መኖሩ
66ቱ መፅሀፍ ቅዱስ ሰይጣን አሳሳች፣ ክፉ … መሆኑን ይናገራል
ተጨማሪ መፅሀፍቱ ግን ከዚህ በተቃራኒ ሰይጣን እንደ እግዚአብሄር፣
ቅዱሳንና መላዕክት መሆኑን የሚያሳዩ ቃላትን ይዘው እንመለከታለን፣
1. ሁሉን የሚገዛ እግዚአብሄር? ወይስ ሰይጣን?
ሰይጣን
ኩፋሌ 14፡2 “ሁሉን የሚገዛ ሰይጣን …”
እግዚአብሄር
ራዕ. 19፡6-15 “… ሁሉን የሚገዛ እግዚአብሄር …”
2. ሰውን የሚጠብቀው እግዚአብሄር ወይስ ውቃቢ?
ውቃቢ(ሰይጣናዊ ሀይል)
ኩፋሌ 15፡16 “መልአክ ውቃቢ ለበጎ ነገር ይጠብቅሀልና …”
እግዚአብሄር
መዝ.121፡5 “እግዚአብሄር ይጠብቅሀል፡፡”
3. በቅዱሳን ስም የሚሰራ የተቃርኖ መንፈስ - ህግን በልቦና መፃፍ የማን
ድርሻ ነው?
ሄኖክ

366

ምስጢሩ ሲገለጥ

ሄኖክ 4፡5 “ህግን በሰው ልቦና የምፅፍ እኔን ሄኖክን …”
ሄኖክ 4፡68 “… ህግን በሰው ልቡና የምትፅፍ ሄኖክ …”
እግዚአብሄር
ዕብ.10፡15-16 “ከዚያ ወራት በኋላ ከእነርሱ ጋር የምገባው ኪዳን ይህ
ነው ይላል ጌታ፤ በልባቸው ህጌን አኖራለሁ በልቡናቸው እፅፈዋለሁ፡፡”
እዚህ ጋር ራሱን “ሄኖክ” ብሎ የቀረበው ራሱን ከእግዚአብሄር ጋር
የሚያወዳድር የእግዚአብሄር ተፎካካሪ መንፈስ ነው፣ እሱም ዲያብሎስ
ነው፡፡
4. በመላዕክት ስም የሚሰራ የተቃርኖ መንፈስ
ሄኖክ 19፡1 “በዚያችም ቀን ቅዱስ ሚካኤል የመንፈስ ቅዱስ እውቀቱ
ወደ ሀዘን ይወስደኛል ያበሳጨኛል ብሎ ለቅዱስ ሩፋኤል መለሰለት፡፡”
እዚህ ጋር በ“ሚካኤል” ስም ራሱን የሰየመው አካል፣ ከመንፈስ
ቅዱስ ጋር በተደጋጋፊነት ሳይሆን በተቃርኖ አሰላለፍ ያለ ሀይል ነው፣
እሱም ዲያብሎስ ነው፣ ብስጭቱም የመጣው መንፈስ ቅዱስ
የዲያብሎስን ዕቅድ አስቀድሞ ለቅዱሳኑ ስለሚያሳውቅ ነው፡፡ በዚህም
ዲያብሎስ በ“ሚካኤል” ስም በዚህ መፅሀፍ በኩል እንደሚሰራ
እንመለከታለን፡፡
መፅሀፍ ቅደሱ ይህ አሰራር ሊኖር እንደሚችል ቀድሞውኑ
በማስጠንቀቁ ግራ መጋባቶች እንዳይፈጠሩ ረድቶናል፣
2ቆ.11፡14 “ይህ ድንቅ አይደል፤ ሰይጣን ራሱ የብርሀን መልአክ
እንዲመስል ራሱን ይለውጣል፡፡”
5. ቅዱሱን መንገድ መሳደቡ
ራዕ.13፡6 “እግዚአብሄርን ለመሳደብ ስሙንና ማደሪያውንም በሰማይ
የሚያድሩትን ሊሳደብ አፉን ከፈተ፡፡” ይህንን ተሳዳቢ መንፈስ
በመፅሀፍቶቹ ውስጥም እንመለከተዋለን፣
- ተረፈ ኤርምያስ 7፡2 “… ዋጋ የሌለውን ክርስቶስን ይሸጡታል፣
ከበሽታ የሚያድነውን ጌታን እንዲታመም ያደርጉታል፡፡”
ምን ማለት ነው “ዋጋ የሌለውን ክርስቶስን” ማለት? “እንዲታመም
ያደርጉታል” ሲባልስ ኢየሱስ መቼ ታመመ? የታመሙትን ፈወሰ
እንጂ?

367

ምስጢሩ ሲገለጥ

- ተረፈ ኤርምያስ 8፡21 “ኤርምያስም ለወገኖቹ ሲያለቅስ እያዳፉ
አወጡት፤ ከህዝቡም ጋር እስከ ባቢሎን ድረስ ወሰዱት፡፡”
የሚገርመው ኤርምያስ በባቢሎን ምርኮ ወቅት ወደ ባቢሎን
አልተወሰደም ከቀሪ ሰዎች ጋር ነው በሀገሩ የቀረው(ኤር.40፡2-6)፣
በዚህም ኤርምያስን ያዳፉት ተጨማሪ መፅሀፍቱን የፃፉትና
የሚከተሉት ሰዎች እንጂ ባቢሎናውያኑ አይደሉም፡፡
በዚህም ተጨማሪ መፅሀፍቱ የተፃፉበትን መንፈስ እናስተውላለን
6. መፅሀፍ ቅዱሱ “የውሸት አባት የሚለው ሰይጣን መልአክ መስሎ
መመልከቱ?
መልአክና ሰው ይለያያሉ ነገር ግን እዚህ ጋር “መልአክ ነኝ” ብሎ
የቀረበው “መልአኩ” ሩፋኤል በሰው አምሳል ከመቅረቡ በተጨማሪ
ሌሎች ውሸቶችንም ሲናገር እንመለከተዋለን፣
• ጦቢት 5፡1-2 “እርሱም(ልጁም) ሰውን ሊፈልግ ሄዶ መልአኩን
ሩፋኤልን አገኘው ነገር ግን መልአክ እንደሆነ አላወቀም…
(መልአኩም) … በገባኤል ቤት ነበርኩኝ አለ፡፡”
• ጦቢት5፡12“(መልአኩም) እኔስ የታላቅ ወንድምህ የአናንያ ዘመድ
አዛርያ ነኝ አለው፡፡”
• ጦቢት 12፡19 “ … (እኔ መልአክ ነኝና) ከእናንተ ጋር አልበላሁም
አልጠጣሁም …” ቢልም ከጦቢያ ጋር መመገባቸውን ጦቢት 6፡5
እንዲሁም ጦቢት 7፡14 “ … አሳውን ጠብሰው በሉ” በማለት ሁለቱ
አብረው መብላታቸውን እንመለከታለን፡፡
መፅሃፍ ቅዱስ “ምስክር በሁለት ይፀናል”(ማቴ.18፡16) እንደሚለው
ይህም “መልአክ” ሶስት ጊዜ ዋሽቶ ቅድስና የሌለው ውሸታም መልአክ
መሆኑን በራሱ ላይ አስመሰከረ፣ ስለዚህ ይህ መልአክ ቅዱስ መልአክ
አይደለም፣ አርሱም መፅሃፉ ዮሐ.8፡44 ላይ “ሀሰተኛ የሃሰት አባት”
የሚለው ዲያብሎስ ነው፣ በዚህም ሩፋኤል ተብሎ የቀረበው መልአክ
ዲያብሎስ መሆኑ ጥርጥር የለውም፡፡
በዚህም ተጨማሪ መፅሀፍቱ ቅድስና
መልእክቶች መሆናቸውን እንመለከታለን፡፡

368

የራቃቸው

የዲያብሎስ

ምስጢሩ ሲገለጥ

4.3.4.7.3.

የጥንቆላ አሰራር የሚያስተምር ቦታዎች መኖሩ

ጥንቆላ ሰይጣናዊ አሰራር መሆኑን መፅሀፍ ቅዱሱ ያስተምረናል፣ ይሁን
እነጂ ተጨማሪ መፅሀፍቱ ውስጥ ይህ የጥንቆላ አሰራር ቅዱስ ተደርገው
ሲዘገቡ እንመለከታለን፣
 ከላይ የተመለከተው ራሱን መልአኩ ሩፋኤል ነኝ ብሎ ሲሸውድ
የነበረው ሰይጣን እዚህም ደግሞ የጥንቆላ ስራ ሲያሰራ
እንመለከተዋለን፡፡
ጦቢት 6፡6-8 “… ያም ልጅ መልአኩን አንተ ወንድሜ አዛርያ የዚህ አሳ
ሀሞቱና ጉበቱ ለምንድነው አለው፡፡ መልአኩም ክፉ ጋኔን ያደረበት
ቢኖር ወይም የረከሰ ረቂቅ ጋኔን ያደረበት ቢኖር (የአሳውን) ጉበቱና
ልቡን ለዚያ ሰው በፊቱ ያጤሱለታል ሴትም ብትሆን ያጤሱላታል
ከዚያ በኋላ አይታመምም፡፡ ብልዝ ባለበት ሰው አሞቱን ደቁሰው
ይኩሉታል፡፡”
ጦቢት 6፡15-17 እና ጦብያ 8፡1-3“… (መልአኩም ጦቢያን) የጋኔኑ ነገር
ግን አያሳዝንህ፡፡ ወደ ጫጉላ ቤት በገባህ ጊዜ የደቀቀ እጣን ከዚህም
አሳ ከልቡ፣ ከጉበቱ አምጥተህ አጢስበት፡፡ ያንን ጋኔኑ በሸተተው ጊዜ
ይሸሻል ለዘለአለሙ አይመለስም(አለው)፡፡
ወደርሷም በገባ ጊዜ የሩፋኤልን ነገር አሰበ የደቀቀ እጣን አምጥቶ
የዚህን አሳ ጉበቱንና ልቡን ጨምሮ አጤሰው፡፡ ያም ጋኔን መዓዛው
በሸተተው ጊዜ እስከ ላይኛው ግብፅ አውራጃ ድረስ ሸሸ፡፡ ይኸም
መልአክ ጋኔኑ አስሮ አጋዘው፡፡”
 በቀይና በጥቁር የሚፃፈውን የጥንቆላ አሰራር
ሄኖክ 19፡16-22 “የመቶ አጋንንት አዝማች … አራተኛውም ስሙ
ፔንሙን ይባላል … (ለሰው ልጆች) የተሰወረ ጥበብን ሁሉ
አስተማራቸው … በጥቁር ቀለምና በቀይ ቀለም ፅፈው ሀይማኖታቸውን
ሊያፀኑ ሰው እንዲህ ያለ ስራ አልተፈጠረም ነበርና…”
ፔንሙን የተባለው ሰይጣን ጠንቋዮችና ደብተራዎች የሚጠቀሙበት
የጥቁርና ቀይ ቀለም አፃፃፍ ዘዴ ማስተማሩ እሱም ደግሞ እግዚአብሄር
ሰዎች እንዲሰሩት ላልፈለገው ጥንቆላ (ሰው ላልተፈጠረለት ስራ) ነው

369

ምስጢሩ ሲገለጥ

ብሎ በግልፅ መናገሩ ይህም ደግሞ ለሀይማታቸው ጥቅም ነው ማለቱ
አሳዛኝ ነገር ነው፡፡
እነዚህን እውነታዎች ስንመለከት መፅሀፍቱ ቅድስና የራቃቸው፣ ሰይጣን
ወደ ቤተክርስቲያንዋ ተደግፎ የገባበት መንገድ መሆኑን እንመለከታለን፡፡
ማጠቃለያ(ቅድስናቸው ሳይፈተሽ …)
በአጠቃላይ ስንመለከት የኦርቶዶክስ/ካቶሊክ ቤተክርስቲያን በ66ቱ
መፅሀፍ ቅዱስ ላይ የጨመሩት መፅሀፍ፣ ከ66ቱ የመፅሀፍ ቅዱሱ መፅሀፍት
በተለየ እስራኤል የማታውቀው ብሉይ ኪዳን መሆኑ፣ ወጥ ሀይማኖታዊ
መመርያ መፅሀፍት አለመሆናቸው፣ በመፅሀፍ ቅዱሱ ውስጥም ትክክለኛ ቦታ
አጥተው መቸገራቸው፣ እርስ በርስ መጋጨታቸው፣ መቼታቸው የተፋለሰ
መሆኑ፣ ከዋናው 66ቱ መፅሃፍት ጋር መጋጨታቸው፣ ተረቶች፣ ግራ የተጋቡ፣
ሰይጣናዊና ቁርአናዊ አስተምህሮቶች መያዛቸው፣ እነዚህ ተጨማሪዎቹ
መፅሃፍት የእግዚአብሄር ቃላት አለመሆናቸውን ያሳያል፡፡
ስለዚህ እነዚህ ቅድስና የጎደላቸውን መፅሀፍት ከቅዱሱ ከ66ቱ
መፅሀፍት ጋር መቀላቀሉ ሀጢያት ነው፣ ሀጢያቱንም በፀሃፊዎቹ ላይ ብቻ
አድርጎ መመልከቱም ሌላ ስህተት ነው፣ እነዚህን መፅሃፍት ከቅዱሳኑ ጋር
ቀላቅሎ ያሳተመ፣ ያከፋፈለ፣ የሸጠ፣ ቅዱሳት መፅሀፍት አድርጎ ያነበበ …
በሙሉ ከተጠያቂነት አያመልጥም፡፡
ዕርኩስ ነገር ከቅዱሱ የመቀላቀል ታሪክ በመፅሀፍ ቅዱሱ ውስጥ
የተለመደ ታሪክ ነው፣ ምክንያቱም ሰይጣን በህይወት ስላለ፣ እንደዚሁ ደግሞ
እውነታው ሲገለጥ እርኩሱን ነገር ከቅዱሱ መለየቱና ማስወገዱም የተለመደ
የታሪክ ሂደት ነው(2ዜና.29፡5, 2ዜና.34፡33 …)፣ ስለዚህ እነዚህን ርኩስ
ፅሁፎች ከቅዱሱ ለይቶ ማስወገድ ከቅዱሳን ይጠበቃል፡፡

370

ምስጢሩ ሲገለጥ

4.4.

ከዋናው መፅሀፍ ቅዱስ የሚጋጩ ትውፊቶች

97

ትውፊት ማለት ከጥንት ጀምሮ ከትውልድ ወደ ትውልድ ቃል በቃል
ሲወራረድ የመጣ ዕምነት፣ ስርአት፣ ባህልና ልማድ ማለት ነው፡፡
የኦርቶዶክስ/ካቶሊክ ቤተክርስቲያን በመፅሀፍ ቅዱሱ ላይ ያልተጠቀሱትን
ስርአቶች፣ ባህሎች … ከትውፊት እንዳገኘች ትናገራለች፣ በዚህም እነዚህን
ሁለት መመሪያዎች “የተፃፈውና ያልተፃፈው” የእግዚአብሄር ቃል
ትላቸዋለች፡፡
ቤተክርስቲያንዋ የትውፊት አሰራሮቿንም መፅሀፍ ቅዱሳዊ መሆኑን
ትናገራለች፡- መፅሀፍ ቅዱሱ ሳይፃፍ በፊት ቤተክርስቲያን በትውፊት ስትመራ ነበረ፣
ለምሳሌ ሙሴ ብሄረ ኦሪታትን፣ ሐዋርያቱም አዲስ ኪዳንን በመፅሀፍ
እስኪፅፉ ድረስ ህዝቡ በቃል በሚነገረው ትምህርት(ትውፊት) ሲመራ
ነበረ፣
- የወንጌሉ እውነታ በሙሉ አለመፃፉ(ዮሐ.21፡25) እና ሐዋርያቱም
“መጥቼ በአፍ እነግርሃለሁ” ማለታቸው(2ዮሐ1፡12, 3ዮሐ.1፡14…)፣
በአፍ የሚተላለፈው “ያልተፃፈው የእግዚአብሄር ቃል” መኖሩን ያሳያል፣
ይህንን ቃል ደግሞ የምናገኘው በትውፊት ነው፣
- በቀደመውም ቤተክርስቲያናት በመፅሀፍ ያልተፃፉ፣ ስርአት፣ ወግ …
የሚባሉ አሰራሮች ነበሩ (1ቆሮ.11፡2, 1ቆሮ.11፡16, 2ተሰ.2፡15 …)፣ ይህም
ትውፊት ማለት ነው፡፡
የሚሉ መከራከሪያዎችን ታቀርባለች፣ እነዚህን መከራከሪያዎች አንድ በአንድ
ብንመለከት፣ በመጀመርያ ላይ የተጠቀሰው “መፅሀፍ ቅዱሱ ሳይፃፍ በፊት
ቃሉ በአፍ ብቻ ነበረ” የሚባለው ትክክል ቢሆንም ነገር ግን በቃል የነበረው
በመፅሀፍ ቅዱሱ ከተፃፈ በኋላ ይህ መከራከርያ ሊሆን አይችልም፡፡
በሁለተኛ ላይ የምንመለከተውም መከራከሪያ፣ አሳማኝ መከራከርያ
መሆን አይችልም ምክንያቱም ዛሬ ሐዋርያቱ በህይወት ስለሌሉ በነሱ አፍ
97

በኢትዮጵያ ኦርቶዶክስ ተዋህዶ ቤተክርስቲያን፣ መንበረ ፓትርያርክ ጽ/ቤት፣ የሰንበት
ትምህርቶች ማደራጃ መምሪያ፣ https://eotcssd.org

371

ምስጢሩ ሲገለጥ

እንዲነገረን የምንጠብቀው ነገር የለም፣ አሁን እነሱ የሚናገሩን በመፅሀፍ
ቅዱስ በኩል ነው፣ መፅሀፍ ቅዱሱ ላይ የተፃፈው ደግሞ ለመዳን በቂ መሆኑን
እራሱ መፅሀፍ ቅዱሱ ይነግረናል(ዮሐ.20፡30)፣ ይህም ከሌላ ሰው አፍ
የምንጠብቀው ተጨማሪ ነገር እንደሌለ ያሳየናል፡፡
በሶስተኛ ላይ የቀረበው መከራከርያ ትክክል ነው፣ በቤተክርስቲያናት
ውስጥ የአሰራር ስርአቶችና ወጎች ሊኖሩ ይችላሉ፡፡ በዚህም ቤተክርስቲያኗ
ከመፅሀፍ ቅዱሱ ቀጥሎ በስርአትና በወግ መመራቷ በመርህ ደረጃ ትክክል
መሆኑን እንመለከታለን፤ ነገር ግን በቤተክርስቲያኗ ከትውፊት ጋር በተያያዘ
ትልቅ ችግር የሆነው አብዛኛው የቤተክርስቲያኗ ትውፊቶች ከመፅሀፍ ቅዱሱ
ጋር የሚጋጩ መሆኑ ነው፣ መፅሀፍ ቅዱሱ ደግሞ በትውፊት የሚተላለፍ
ማንኛውም ስራአትና ወግ በፅሁፍ ከሚተላለፈው ከዋናው መፅሀፍ ቅዱስ ጋር
ሊጋጭ እንደማይገባ ይናገራል(ማቴ.15፡3-6, ማር.7፡9 …)፣ በዚህም ትውፊት
ከመፅሀፍ ቅዱሱ ከተጋጨ ትውፊቱ መስተካከል ያለበት ትውፊት ነው፡፡
በቤተክርስቲያኗ የሚታዩት መስተካከል የሚገባቸውን ትውፊቶችን
ስንመለከት በሁለት ይከፈላሉ፣ እነሱም የተሳሳቱና አጋንንታዊ ትውፊቶች
ናቸው፣ ቀጥለን እንመለከታለን፡-

4.4.1.

የተሳሳቱ ትውፊቶች

ዋነኞቹ የተሳሳቱ ትውፊቶችም፣ ለሙታን የሚከናወነው ተዝካር፣
በገዳምና በበረሀ ከሰው ተለይቶ መኖር፣ የተሳሳተ የጥምቀት ስነስርአትንና
ዝማሬን በያሬዳዊ ስልትን መገደብ ሲሆኑ፣ ሁሉንም ቀጥለን በዝርዝር
እንመለከታለን፡፡
4.4.1.1.

ተዝካር

ቤተክርስቲያንዋ ራሷን በእግዚአብሄር የፈራጅነት ወንበር ላይ
በማስቀመጥ ሟቾችን “ቅዱሳንና ኃጥአን” በማለት በሁለት ትከፍላቸዋለች፣
ከዚህ በመቀጠልም “ኃጥአን” ያለቻችውን ለሀጥያታቸው ስርየትና ነፍሳቸውን
ከሲኦል ወደ ገነት ለማስገባት የተዝካር ስነስርአቶችን ታከናውናለች፡፡
ይህ ትውፊት ትክክለኛ ቢሆን ኖሮ በትጋት ሊደረግ በተገባ ነበረ፣
ከዘመድ አዝማድ ባለፈም ለሌሎች በሲኦል ላሉት ለሰው ዘሮች በሙሉ

372

ምስጢሩ ሲገለጥ

እንኳን ሊደረግ በተገባ ነበረ ምክንያቱም አንድን ነፍስ ከሲኦል አውጥቶ ገነት
ማስገባት ከተዝካር ድካምና ወጪ ጋር የማይነፃፀር ነውና ነገር ግን ይህ
ምኞት እንጂ መፅሀፍ ቅዱሳዊ እውነታ አይደለም፣ ምክንያቱም፡1. የሰዎች መዳንና በፍርድ ስር መውደቅ የተወሰነው ዛሬው ነው፣
መፅሀፍ ቅዱስ፣ የመዳን ቀን ዛሬ ነው ይላል(2ቆሮ.6፡2) በዚህም
በማን ላይ ምን አይነት ፍርድ እንዳለበት ዛሬውኑ የታወቀ ነገር ነው፣
ዮሐ.3፡18 “በእርሱ የሚያምን አይፈረድበትም፤ በማያምን ግን
በአንዱ በእግዚአብሄር ልጅ ስላላመነ አሁን ተፈርዶበታል፡፡”
ፍርዱ አሁን አልቋል ከሆነ ደግሞ እንደ ምድራዊው ፍርድ ቤት
በሰማይ የይግባኝ አሰራር የለም ምክንያቱም እሱ አይሳሳትም
እንዲሁም ይግባኝ የሚባልበት የበላይ አለቃ የለውም፡፡
2. በአፀደ ነፍስ የሚሰጥ ዕድል አለመኖሩ
ዕብ.9፡27 “ለሰዎች አንድ ጊዜ መሞት ከእርሱ በኋላ ፍርድ
ተመደበባቸው፡፡”
በዚህም አንድ ሰው በአፀደ ነፍስ ህይወቱ ምንም የሚሰጠው
ተጨማሪ እድል የለውም፡፡
የሰዎች ሀጢያት የሚቆጠረውም ሆነ የሚሰረየው ያ ሰው በህይወት
እያለ ባለው እምነት እንጂ ከሞተ በኋላ የባለቤቱ አስተዋፆ በሌለበት ሌሎች
በሚያደርጉለት ስነስርአት አይደለም፣ በዚህም ከሞት በኋላ ያለው ነገር
የተዘጋ መሆኑን እንመለከታለን፡፡
በዚህም ለሞቱት ሰዎች ተብሎ ገንዘብ እየገፈገፉ በየጊዜው በመደገስ
ገነት ለማስገባት መሞከር ስህተት ነው፣ በሃብት ብዛት ሆነ እጦት፣ በዘመደ
ብዝሀነትና በዘመድ ማጣት፣ የፈጣሪ ፍርድ አይቀየርም፣ በመንግስተ
ሰማያትም በሰለስት፣ በአርባ፣ በሰማንያ፣ በአመትና በሰባት አመት የሚደረግ
የይግባኝ አሰራር የለም፣ በክርስቶስ ደም ያልዳነ በተዝካር ድግስ አይድንም፡፡
ስለዚህ የተዝካር ድግስ ተማምናችሁ ያላችሁ እሱን ትታችሁ የሀጢያት
ስርየት ዋስትና የሆነውን ኢየሱስን ዛሬውኑ በአግባብ መያዙ ይጠቅማችኋል፣
ቤተክርስቲያንም ብትሆን ምዕመናኖቿ በተዝካር ድግስ ተማምነው እንዲሄዱ
ከማድረግ መፅደቂያውን መንገድ እንዲያውቁ ብታስተምር መልካም ነው፡፡

373

ምስጢሩ ሲገለጥ

4.4.1.2.

በገዳምና በበረሀ ለመንፈሳዊ ህይወት ተለይቶ መኖር

እንደ ኦርቶዶክስ/ካቶክ ቤተክርስቲያን አስተምህሮ አንድ ሰው ይህን
ህይወት የሚመራው ስጋን በመጨቆን ከሀጢያትና ዓለማዊ ነገር በመራቅ
ራሱን ለመንፈሳዊው ህይወት በመለየት በፆምና በፀሎት በገዳማትና በበረሀ
የሚኖርበት ህይወት ነው፡፡ በዚህም በየገዳማትና ቤተክርስቲያናት የሚኖሩቱ
መነኩሴ ሲባሉ በየበረሃው የሚኖሩቱ ደግሞ ባህታዊ ይባላሉ፡፡
ለዚህ አይነት ህይወት ቀጥተኛ መፅሀፍ ቅዱሳዊ ትዕዛዝ ባይኖርም
በቤተክርስቲያኗ አካባቢ በተምሳሌትነቱ የሚነሳው ኢየሱስና ዮሐንስ ከሰው
ተለይተው በረሀ የኖሩበት ኑሮ ነው፡፡
ነገር ግን ኢየሱስና ዮሐንስ ከሰው ተለይተው ወደ በረሀ የወጡት
ለተወሰነ አላማና ጊዜ እንጂ እዚያ ሊኖሩ አይደለም፣ ከጊዜ በኋላም
ለአገልግሎት ወደ ህዝብ በመውጣት የወንጌል ስብከት፣ የማጥመቅ …
አገልግሎት ሲሰሩ ነበረ፤ የምንኩስናና የባህታዊነት ህይወት ስንመለከት ግን
ከዚህ ይለያል፣ ገዳምና በረሀ የሚኬደው እንደ ኢየሱስና ዮሐንስ ለተወሰነ
አላማ እና ለተወሰነ ጊዜ ሳይሆን ለመኖር ነው፣ በዚህም ሁለቱ ሀሳቦች
የተለያዩ ሀሳቦች ናቸው፡፡
ከዚህ በላይ ደግሞ ይህ አይነት ህይወት ከመፅሀፍ ቅዱሱ መርህ
የተቃረነ ነው፣ የመፅሃፍ ቅዱሱ እውነታ የበራለት ሰው እራሱም ብርሃን
እንደሆነው(ማቴ.5፡14) ለሌሎችም ይህንኑ ብርሃን በማብራት ሌሎችን
ከጨለማው አሰራር ሊያወጣ ያስተምራል እንጂ ለራሱ ሲገባው ብርሀኑን ይዞ
አይደበቅም፣
ማቴ.5፡15 “መብራትንም አብርተው ከዕንቅብ በታች አይደለም እንጂ
በመቅረዙ ላይ ያኖሩታል በቤት ላሉት ሁሉም ያበራል፡፡”
የያዙትን ብርሀን ለሌሎች አለማብራቱ ደግሞ በራሱ ሀጢያት ነው፣ ይህንንም
እውነታ በማቴ.25 ላይ በምንመለከታቸው መክሊት በተሰጣቸው ሰዎች
ህይወት ውስጥ መመልከት ይቻላል፣ አንድ መክሊት የያዘው ባለማትረፉ
“ያለውንም ተቀበሉት” ሲባል እንመለከታለን፡፡

374

ምስጢሩ ሲገለጥ

ከዚህ መሠረታዊ ተቃርኖ በተጨማሪም እነዚህ ሰዎች ፅድቅን
ለማግኘት የሚከተሉት አሰቃቂ “መዳኛ” መንገዶች አዲስ ኪዳናዊ የፅድቅ
መንገድ አይደለም፣ ይህም ከቀላሉ በባዶ እግር መሄድ አንስቶ፣ ጨሌ
ሲቆጥሩ መዋል፣ መፅህፍትን ማነብነብ፣ በጨሌ ሰውነትን መግረፍ … እስከ …
ከዚህ በታች የቀረቡ “የቀደምት ቅዱሳን መዳኛ መንገድ” እስከተባሉት
መንገዶች ልምምድ ይደርሳል፣
98

-

“አቡነ አካለ ክርስቶስ ከአንድ ቦታ ሳይንቀሳቀስ የወይራ ዛፍ
ተደግፎ ለ40 አመት በመፀለይ ከእግዚአብሄር ጋር ተገናኝቷል፡፡”

-

99

“አቡነ ገብረ መንፈስ ቅዱስ ለአርባ ቀን ከባህሩ በራሳቸው ቆመው
ይፀልዩ ነበር … እግራቸውንም በገመድ አስረው በታላቅ ገድል ቁቁል
ተሰቀሉ ሰይጣንም ገመዱን በጠሰው፡፡ ቅዱስ ሚካኤል ተቀበላቸው
“ተወኝ በራሴ ልቁም” አሉት በጥርሳቸው ድንጋይ ነክሰው ሰላሳ አመት
አልቅሰዋል፣ ጌታ ምሬሀለሁ ብሏቸው ጥርሶቻቸው በድንጋይ ላይ
ተተክለው ቀርተዋል፡፡”

-

100

“አቡነ ተክለሀይማኖት በቁመታቸው ልክ ጉድጓድ ቆፍረው ከፊት
ከኋላቸው ከቀኝ ከግራቸው ስምንት ጦር ተክለው ሱባኤ ያዙ፡፡
ከቁመት ገድል የተነሳ አንድ እግራቸው ተቆርጦ ወድቋል፣ ከዚህ በኋላ
በአንድ እግራቸው ቆመው 7 አመት ኖረዋል፡፡”

-

101

“ቅዱስ ነኩቶ ለአብ በቁመቱ ልክ ጉድጓድ አስቆፍሮ በዙሪያው ጦር
አበጅቶ ለአርባ አመት ሲሰግድ ነበረ፡፡”

-

102

“ቅድስት ክርስቶስ ሰምራ ከመከራዋ ብዛት ከገድልዋ ጽናት ሰውነቷ
ተበሳስቶ የዓሳ መመላለሻ እስኪሆን ድረስ ከባህሩ ገብታ ወደ ግራና
ቀኝ ሳትል አስራ ሁለት አመት ፀልያለች፡፡ በፍፃሜ ዘመኗ በቁመቷ ልክ

98

መ/ር ዐስራት ደስታ et.al(1998) ነገረ ቅዱሳን ፪፣ የከፍ/ትም/ተቋ/(የግቢ ጉባኤያት)
ተማሪዎች መማሪያ መፅሀፍ፣ገፅ 103
99
መ/ር ዐስራት ደስታ et.al(1998) ነገረ ቅዱሳን ፪፣ የከፍ/ትም/ተቋ/(የግቢ ጉባኤያት)
ተማሪዎች መማሪያ መፅሀፍ፣ ገፅ 71
100
Ibid, ገፅ 62
101
Ibid, ገፅ 58
102
Ibid, ገፅ 69

375

ምስጢሩ ሲገለጥ

በዓት ሰርታ ከግራ ከቀኝ ከፊት ከኋላ አስራ ሁለት ጦር ተክላ ወዲህ
ወዲያ ሳትል አስራ ሁለት አመት ኖራለች፡፡”
-

103

“ቅድስት አመተ ክርስቶስ ለ48 አመት ያህል ሳትንቀሳቀስ እንደ
አቡነ ተክለሀይማኖት የፀለየች ሰው ናት፡፡”

በርግጥ አንዳንዶቹ ታሪኮች እውነተኛነታቸው አጠራጣሪ ነው ነገር ግን
መነኮሳቱና ባህታውያኑ የሚማሩትና የሚለማመዱት የፅድቅ መንገድ ይህ
መንገድ ነው ነገር ግን አዲሱ ኪዳኑ ፅድቅ የሚገኘው ለራስ ሀጢያት ዋጋ
መከራን በመቀበል ሳይሆን ስለ ሰዎች ሀጢያት መከራን በከፈለው በኢየሱስ
በማመን ብቻ “እንዲያው” እንደሚድኑ ይናገራል፣
- ሮሜ.3፡24 “በኢየሱስ ክርስቶስም በሆነው ቤዛነት በኩል እንዲያው
በፀጋው ይፀድቃሉ፡፡”
- ራዕ.21፡6 “አልፋና ዖሜጋ የመጀመርያውና መጨረሻው እኔ ነኝ
ለተጠማ ከህይወት ውሀ ምንጭ እንዲያው እኔ እሰጣለሁ፡፡”
- ራዕ.22፡17 “መንፈሱና ሙሽራው “ና” ይላሉ፣ የሚሰማም “ና” ይበል፣
የተጠማም ይምጣ፣ የወደደም የህይወትን ውሃ እንዲያው ይውሰድ፡፡”
በዚህም የምንኩስናና የባህታዊነት ህይወት የመፅሀፍ ቅዱሱ
አስተምህሮ የተቃርኖ ጉዞ መሆኑና ይባሱኑም ለራስም ነፍስ መዳን የሚያሳጣ
መንገድ መሆኑን እንመለከታለን፡፡
በርግጥ መንፈሳዊውን ነገር ከስጋዊው ነገር አስበልጦ ለመንፈሳዊ ነገር
መለየት ቆራጥነትን ይጠይቃል ነገር ግን አሰራሩ ከመፅሀፍ ቅዱሱ ተቃራኒ
ነው፣ ለዚህም ነው “ገዳም”፣ “ምንኩስና” የሚል ቃል መፅሀፍ ቅዱሱ ላይ
አጥተን የመፅሀፍ ቅዱሱ ተቃራኒ በሆነው ቁርአኑ ላይ የምናገኘው፣
ምንኩስና(57፡27)፣ ገዳም(22፡40) … በዚህም በተቃራኒው መንፈስ ሴራ ላይ
መንቃቱ መልካም ነው፡፡

103

መ/ር ዐስራት ደስታ et.al(1998) ነገረ ቅዱሳን ፪፣ የከፍ/ትም/ተቋ/(የግቢ
ጉባኤያት)ተማሪዎች መማሪያ መፅሀፍ፣ ገፅ 104

376

ምስጢሩ ሲገለጥ

4.4.1.3. የተሳሳተ አጠማመቅ
ቤተክርስቲያንዋ የጥምቀት ስርአትን በዋናነት ውሃ በመርጨት
ትፈፅማለች፣ ለዚህም የምታቀርበው፣
ሕዝ.36፡25 “ጥሩ ውሀንም እረጭባችኋለሁ እናንተም ትጠራላችሁ፣
ከርኩሰታችሁም ሁሉ ከጣዖቶቻችሁም ሁሉ አጠራችኋለሁ፡፡”
የሚለውን ቃል ነው፣ ይህ ቃል ለብሉይ ኪዳን ዘመን ሰዎች በሚገባ መንገድ
የተነገረ የትንቢት ቃል ነው፡፡
በአዲስ ኪዳን ዘመን የጥምቀት ስነስርአት የሚፈፀመው ተጠማቂውን
ሙሉ በሙሉ ውሀ ውስጥ በማስገባት ነው፣ ለዚህም ነው ዮሐንስ ኢየሱስን፣
ፊሊጶስም ኢትዮጵያዊውን ጃንደረባ ለማጥመቅ ወደ ወንዝ መሄድ
ያስፈለጋቸው እንዲሁም “ከውሀው ሲወጣ” የተባለው(ማር.1፡9-10,
ሐስ.8፡38-39 …)፡፡
በርግጥ ይህ የአዲስ ኪዳኑ ሰውነትን ሙሉ በሙሉ ውሀ ውስጥ
በማስገባት የሚፈፀመው አጠማመቅ ዘዴ ዝም ብሎ የመጣ ሰውኛ ስርአት
ሳይሆን የራሱ መንፈሳዊ ፍቺ አለው፣ ይህም፡ሮሜ.6፡3-4 “… ከክርስቶስ ኢየሱስ ጋር አንድ እንሆን ዘንድ
የተጠመቅን ሁላችን ከሞቱ ጋር አንድ እንሆን ዘንድ እንደ ተጠመቅን
አታውቁምን? እንግዲህ ክርስቶስ በአብ ክብር ከሙታን እንደ ተነሳ
እንዲሁ እኛም በአዲስ ህይወት እንድንመላለስ፣ ከሞቱ ጋር አንድ
እንሆን ዘንድ በጥምቀት ከእርሱ ጋር ተቀበርን፡፡ ሞቱን በሚመስል ሞት
ከእርሱ ጋር ከተባበርን ትንሳኤውንም በሚመስል ትንሳኤ ደግሞ
ከእርሱ ጋር እንተባበራለን፤”
በሚለው ቃል መሠረት ነው፣ በዚህም የጥምቀት ምሳሌ፣ ኢየሱስ ሞቶ
እንደተቀበረውና እንደ ተነሳው ሰውም በጥምቀት ውሃ ውስጥ ሙሉ በሙሉ
ገብቶ በመውጣት ከክርስቶስ ጋር ያለውን “የህብረት ኪዳን” የሚፈፅምበት
ስነስርአት ነው፡፡
ስለዚህ የአዲስ ኪዳኑ አጠማመቅ ተጠማቂውን ሙሉ በሙሉ ውሃ
ውስጥ በማስገባት መከናወን አለበት፣ የቤተክርስቲያንዋ መመሪያ “ፍትሀ

377

ምስጢሩ ሲገለጥ

ነገስት” ምዕራፍ 3 ላይ የታዘዘው ይኸው ሰውነትን ሙሉ በሙሉ ውሀ ውስጥ
በማስገባት የሚፈፀመው የአጠማመቅ ስነስርአት ነው፡፡
በሌላ በኩል ቤተክርስቲያኒቱ በየአመቱ በምታዘጋጀው የጥምቀት
በዓልዋ አማኙን በሙሉ ታጠምቃለች፣ ይህንንም የምታደርገው በሕዝ.36፡25
መሠረት ለሀጢያት ስርየት መሆኑን ትናገራለች፣ በርግጥ አንድ ሰው
ለመጀመርያ ጊዜ ሲጠመቅ እስከዚያን ጊዜ ድስ ያለው ሀጢያቱ ይሰረይለታል
ነገር ግን ጥምቀት አንድ ጊዜ ብቻ በመሆኑ (ኤፌ.4፡5) “ለሀጢያት ስርየት”
ብሎ በየጊዜው ማጥመቁ መፅሀፍ ቅዱሳዊ አይደለም፣ ከመጀመርያው
ጥምቀት በኋላ የሀጢያት ስርየት የሚፈፀመው በንስሃና ከሀጢያት በመመለስ፣
ለበደሉን ይቅርታ በማድርግ(ሉቃ.11፡4)፣ በመመፅወት(ዳን.4፡27)፣ ለሰዎች
ፍቅርን በማብዛት(1ጴጥ.4፡8) እና የእግዚአብሄርን ቤት በመቀደስ
ነው(ኢሳ.27፡9) ነው፡፡
ስለዚህ ጥምቀት በትክክለኛው የአዲስ ኪዳን የአጠማመቅ ስርአትና
የአንድ ጊዜ ጥምቀት ስርአት አሰራር ሊተገበር ይገባል፡፡
4.4.1.4.

ዝማሬን በያሬዳዊ ስልት መገደብ

ቤተክርስቲያንዋ፣ መዝሙር መዘመር ያለበት በያሬዳዊ ስልት (ዜማ፣
የሙዚቃ መሳሪያና እንቅስቃሴ) ብቻ መሆን እንዳለበት ትናገራለች ነገር ግን
ይህ የእግዚአብሄርን ቃል ያላገናዘበ አስተምህሮ ነው፡፡
ከመነሻው መዝሙር መዘመር ያለበት በደስታ መንፈስ ነው፣
- ያዕ.5፡13 “… ደስ የሚለው … ይዘምር፡፡”
- መዝ.95፡1 “ኑ፣ በእግዚአብሄር ደስ ይበለን፤ ለአምላክ ለመድሃኒታችን
እልል እንበል፡፡”
ሰው ደስ ብሎት አለማምለኩም ሀጢያት ነው፣
ዘዳ.28፡47-48 “ሁሉን አብዝቶ ስለ ሰጠህ አምላክህን እግዚአብሄርን
በፍስሃና በሃሴት አላመለክምና በራብና በጥማት በዕራቁትነትም
ሁሉንም በማጣት እግዚአብሄር ለሚልክብህ ለጠላቶችህ ትገዛለህ፤
እስኪያጠፋህም ድረስ በአንገትህ ላይ የብረት ቀንበር ይጭናል፡፡”

378

ምስጢሩ ሲገለጥ

ነገር ግን ሰው ደስታውን የሚገልፀው በራሱ መንገድ ነው፣ ይህ ደግሞ
ሰውየው ባደገበት ባህል፣ በሰውየው ዕድሜ፣ ፆታ … ይወሰናል፣ የዝማሬ
ሞዴላችን ዳዊት ይህንን ደስታውን የገለፀው ልብሱን አውልቆ በመዘመር
ነው(2ሳሙ.6፡14-23)፣ ይህ ዳዊት ደስታውን የገለፀበት የግሉ መንገድ ነው፣
በዚህም እያንዳንዱ ሰው ደስ ባለው መንገድ መዘመር አለበት በሽብሸባ፣
በጭብጨባ፣ በመዝለል፣ ብሄር ብሄረሰቦች ጋር ደግሞ ከዚህ ሌላ የራሳቸውን
ደስታ የሚገልፁበት ሌላ አይነት እንቅስቃሴ ሊኖር ይችላል፡፡
እግዚአብሄር የሚወደው ይህንን ሰዎች ተፈተው በራሳቸው መንገድ
የሚያደርጉትን የደስታ ዝማሬን ነው፣ በዳዊት ዝማሬ እግዚአብሄር እጅግ
ተደስቶበታል ነገር ግን የዳዊት ሚስት ሜልኮል ይህንን የዳዊትን ደስታ
በሰውኛ አእምሮ ተመልክታ “ለምን በዚህ መልክ ዘመርክ” በማለቷ
እግዚአብሄር ሲረግማት እንመለከታለን(2ሳሙ.6፡14-23)፣ ዛሬም ዝማሬን
በኛ ስልት ካልሆነ ብሎ ለመገደብ መሞከር መርገምት ነው፡፡
በሌላ በኩል ደግሞ ያሬዳዊው ስልት የሚጠቀመው ባህላዊውንና
በሰሜን ኢትዮጵያ የሚታወቁትን የሙዚቃ መሳሪያዎችን ብቻ ነው ነገር ግን
መፅሀፍ ቅዱሱ ዝማሬን ከደስታ ጋር ስለሚያያይዝ እንደ እንቅስቃሴው ሁሉ
የሙዚቃ መሳሪያንም አልገደበም፣ ማንም ደስ ባሰኘው የሙዚቃ መሳርያ
መዘመር እንዳለበት ይናገራል፣ በመዝ.150፡1-6 ላይ እንደምንመለከተው
ዳዊት በወቅቱ በእስራኤል አካባቢ የሚያውቃቸውን የሙዚቃ መሳሪያዎች
ዘርዝሮ ከዚያም ትውልዱን በዚህ ላለመገደብ “እስትንፋስ ባለው ሁሉ”
በማለት በሚመጣውም ዘመን በሚፈለሰፉት መልካም የሙዚቃ መሳሪያዎች
እንኳን ላለመገደብ ሞክሯል፣ ይህም ማንኛውም ሰው ደስ ብሎት እንዲዘምር
ደስታውን በሙዚቃ መሳሪያ ላለመገደብ ነው፡፡
ያሬዳዊ ስልት የሰሜን ኢትዮጵያ ስልት ነው፣ በሀገሪቱ ያለው ሌላው
ህዝብ ይህንን ስልት አያውቀውም፣ ከየትኛውም ህዝብ በፊት እግዚአብሄርን
የሚያውቀው የእስራኤል ህዝብ የያሬድን ስልት አያውቀውም፣ በዝማሬው
መፅሃፍ ቅዱስ የመሰከረለት ከያሬድ በፊት የነበረው ዳዊት የያሬድን ስልት
አያውቀውም፣ በአሁኑ ጊዜም ከኢትዮጵያ ኦርቶዶክስ ቤተክርስቲያን ውጪ
ጠቅላላው አለም አያውቀውም … ስለዚህ ዝማሬ በያሬድ ስልት መወሰኑ
ጠባብተኝነት ነው፡፡

379

ምስጢሩ ሲገለጥ

በዚህም ለእግዚአብሄር መቅረብ ያለበትን ዝማሬ ያሬድ በዘመረበት
በሰሜኖቹ ስልት፣ ሙዚቃ መሳሪያና እንቅስቃሴ ብቻ ብሎ ዝማሬን መገደብ፣
የብሄር ብሄረሰቦችንና የፈረንጆቹን የሙዚቃ መሳሪያና የዝማሬ ስልት
“ስህተት” ማለት ስህተት መሆኑና በ6.2.1 ክፍል ከተመለከቱት ከመዝሙር
መራቅ ካለባቸው ዝሙታዊና አጋንንታዊ እንቅስቃሴዎች በስተቀረ ማንኛውም
ሰው እንደ ዳዊት ደስ በሚለው ስልት ለአምላኩ በደስታ ሊዘምር ይገባል፡፡

4.4.2. አጋንንታዊ ትውፊቶች
በ4.1 ክፍል እንደተመለከትነው ሰይጣን በማርያም/መላዕክት/ቅዱሳን
ስም በእጃዙር አምልኮ እየተቀበለ ይገኛል ነገር ግን አልተስተዋለም እንጂ
ከዚህ ስውር አሰራር በተጨማሪ ሰይጣን በቤተክርስቲያን ውስጥ ጣዖታትን
አስቀምጦ እያሰገደ ይገኛል የራሱ አገልጋዮችም አሉት፣ ቀጥለን በዝርዝር
እንመለከታለን፡4.4.2.1.

በቅድስና ስም ተሸፍኖ ቤተክርስቲያን የገባው የስዕል ጣዖት

ቤተክርስቲያኗ የማርያም/መላዕክት/ቅዱሳን … ምስሎችን ለአምልኮ
አገልግሎት ትጠቀማለች፣ ለዚህ የምታቀርበው 104 በ1ነገ.6፡23-35 ላይ
ሰለሞን በሰራው ቤተመቅደስ ግንብ በውስጥና በውጪ በኩል ያጌጠበት
የኪሩቤል፣ የዘንባባንና የፈነዳ አበባ ምስል ነው፡፡
ነገር ግን አሁን በቤተክርስቲያኗ የምንመለከተው ምስል በአይነቱም
በአላማውም ከዚህ የተለየ ነው፣ ዛሬ በቤተክርስቲያኗ የምንመለከታቸው
ምስሎች ሰለሞን የተጠቀማቸው የኪሩቤል፣ የዘንባባና የአበባ ምስሎችን
አይደለም፣ የምንመለከተው የማርያም/መላዕክት/ቅዱሳንን … ምስል ነው፣
በሌላ በኩል ደግሞ ሰለሞን ምስሎቹን የተጠቀመው ለማስጌጫነት ነው ነገር
ግን በቤተክርስቲያኗዋ የምንመለከታቸው ምስሎች ጥቅም ለማስጌጫነት
ሳይሆን ለአምልኮ ነው፣ በዚህም ለስዕሎቹ ይማተባል፣ ይሰገዳል፣ ይፀለያል፣
ሻማ ይበራል … በዚህም ጉዳዩ ከሰለሞን ቤተመቅደስ ታሪክ ጋር የተለያዩ
ናቸው፡፡

104

ቀሲስ ደጀኔ ሺፈራው(2004)፣ ነገረ ቅዱሳን ፩፣ ገፅ 33

380

ምስጢሩ ሲገለጥ

መፅሀፍ ቅዱሱ ምስል ለአምልኮ መጠቀምን አጥብቆ ይቃወማል፣
የሚቃመውም አጥብቆ በመሆኑም ምንም ክፍተት እንዳይኖር በተለያየ
መንገድ በመግለፅ ነው፣
-

“በሰማይም … በምድርም”
ዘፀ.20፡4-5 “በላይ በሰማይ ካለው፣ በታች በምድር ካለው፣ ከምድርም
በታች በውሃ ካለው ነገር የማናቸውም ምሳሌ፣ የተቀረፀውንም ምስል
ላንተ አታድርግ፤ አትስገድላቸው፣ አታምልካቸውም…”
- በወንድም ይሁን በሴት መልክ
ዘዳ.4፡15-18 “… የተቀረፀውን ምስል የማናቸውንም ነገር ምሳሌ፣
በወንድ ወይ በሴት መልክ የተሰራውን … እንዳታደርጉ፡፡”
- ለሌላው ይቅርና ለእግዚአብሄር እንኳን እንዳይሳል
ዘዳ.4፡15-18 “እግዚአብሄር በኮሬብ እሳት ውስጥ ሆኖ በተናገራችሁ ጊዜ
መልክ ከቶ አላያችሁምና እጅግ ተጠንቀቁ፡፡ እንዳትረክሱ፣ የተቀረፀውን
ምስል የማናቸውንም ነገር ምሳሌ … እንዳታደርጉ፡፡”

በዚህም ለቤተክርስቲያን ማስጌጫነት ከሚሰሩት ምስሎች ውጪ
መንፈሳዊ ትርጉም ያላቸውን ምስሎች መስራቱም ሆነ አስቀምጦ መስገዱ፣
መፀለዩ፣ ሻማ ማብራቱ …” አደጋ እንዳለው እንመለከታለን፡፡
ማርያም/መላዕክት/ፃድቃንና ኢየሱስ ፎቶ ተነስተው ቢሆን ኖሮ
በቤተክርስቲያኗ ያለው የስዕል አምልኮ የእግዚአብሄርን ቃል ከዚህ በላይ
በተገዳደረ ነበረ፣ በዚህም አሁን በነሱ ስም ተሰርተው ያሉት ስዕሎች በሙሉ
በርግጠኝነት የነሱ አይደሉም፣ ስዕሎቹ የነሱ አለመሆኑና ከዚህም አልፎ
ለስዕሎቹ አምልኮ እየቀረበ መሆኑ ደግሞ ስዕሎቹ ሳይስተዋል እየተመለኩ
መሆናቸውን ያሳያል፡፡
ስዕልን ለአምልኮ የመጠቀሙ ልምድ መፅሀፍ ቅዱሳዊ ሳይሆን
አጋንንታዊ መሆኑን መፅሀፍ ቅዱሱ ይነግረናል፣
ራዕ.13፡14-15 “… ለአውሬውም ምስል እንዲያደርጉ በምድር
የሚኖሩትን ይናገራል … ለአውሬውም ምስል የማይሰግዱትን ሁሉ …”

381

ምስጢሩ ሲገለጥ

በዚህም የስዕል አምልኮ ልምምድ የቅዱሱ መንገድ ሳይሆን የአጋንንታዊ
መንገድ አሰራር ነው፡፡
አምልኮን የሚፈልጉት ሁለት አካላት ናቸው፣ እግዚአብሄርና ሰይጣን፣
እግዚአብሄር በስዕል በኩል አምልኩኝ ባለማለቱ በስዕል በኩል አምልኮን
እየተቀበለ ያለው ሰይጣን መሆኑ ግልፅ ነው፣ ለዚህ ነው የሥዕል አምልኮ
ልምድ “አጋንንታዊ ነው” እየተባለ፣ የስዕል አምልኮ በግልፅ በተለያየ ቋንቋ
እየተከለከለ፣ በተሳለው ስዕልና በተሳዮቹ መካከል ምንም ግንኙነት በሌለበት
ሁኔታ የስዕል አምልኮ ለዘመናት እየተደረገ የሚገኘው፣ በዚህም
በቤተክርስቲያኗ እየተከናወነ የሚገኘው የስዕል አምልኮ የጣዖት አምልኮ
መሆኑን እንመለከታለን፡፡
4.4.2.2. “ታቦት” ተብሎ ቤተክርስቲያን የገባው ጣዖት
በ4.2.3.1 ክፍል እንደተመለከትነው በታቦት በኩል የሚደረግ አምልኮ
የብሉይ ኪዳን ዘመን አምልኮ መሆኑና በአዲሱ ኪዳን ፅላቱ/ታቦቱና
ቤተመቅደሱ ሰው መሆኑን ነገር ግን በቤተክርስቲያኗ አዲሱ ኪዳን ብሉይ
ኪዳንን ተክቶ ባለመቆሙ ቤተክርስቲያኗ በአዲስ ኪዳኑ ዘመን የብሉይ ኪዳኑ
የታቦት አምልኮ ላይ እንደምትገኝ ተመልክተናል፡፡
እውነታው በእንዲህ እያለ አሁን ቤተክርስቲያኗ የምትጠቀመውን ታቦት
ምንነት ስንመለከት ደግሞ ሌላ ተጨማሪ ያውም አደገኛ ስህተት ይዞ
እንመለከታለን፡፡
በብሉይ ኪዳን ዘመን ታቦት እንዲሰራ ያዘዘው እግዚአብሄር ነው፣
ያዘዘውም ዝርዝር የታቦት አሰራር ዲዛይን በመግለፅ ነው (ዘፀ.25)፣ በዲዛይኑ
መሠረትም ዛሬ በኦርቶዶክስ/ካቶሊክ ቤተክርስቲያን አካባቢ የሚታየው
“ታቦት” እና የእግዚአብሄርን ታቦት ስናነፃፅር ፍፁም የተለያዩ ናቸው፡1.

በመጠኑ - እግዚአብሄር ታቦት እንዲሰራ ሲያዝ የታቦቱን ልኬት
በመግለፅ ነው፣
ዘፀ.25፡10 “ከግራር እንጨት ታቦት ይስሩ፣ ርዝመቱ ሁለት ክንድ
ተኩል፣ ወርዱም አንድ ክንድ ተኩል፣ ቁመቱም አንድ ክንድ
ተኩል ይሁን፡፡”

382

ምስጢሩ ሲገለጥ

ይህንን የታቦት መጠን አሁን ካለው ታቦት ጋር ስናነፃፅር አሁን ያለው
ታቦት የእግዚአብሄር ታቦት አለመሆኑን እንመለከታለን፡፡
2.

በቅርፁና በመልኩ - ዘፀ.25፡10-20 “ከግራር እንጨት ታቦት ይስሩ፣
ርዝመቱ ሁለት ክንድ ተኩል፣ ወርዱም አንድ ክንድ ተኩል፣ ቁመቱም
አንድ ክንድ ተኩል ይሁን … አራት የወርቅ ቀለበቶች አድርግለት፣
እነሱንም በአራቱ እግሮቹ ላይ አኑር … መሎጊያዎችንም ከግራር
እንጨት ስራ … ለታቦቱ መሸከሚያ በታቦቱ ጎን ባሉት ቀለበቶች
መሎጊያዎቹን አግባ … ከጥሩ ወርቅም ርዝመቱ ሁለት ክንድ ተኩል
ወርዱም አንድ ክንድ ተኩል የሆነ የስርየት መክደኛ ስራ፡፡ ሁለት
ኪሩቤል ከተቀጠቀጠ ወርቅ ስራ፣ በስርየት መክደኛው ላይ በሁለት
ወገን ታደርጋቸዋለህ … ኪሩቤልም ክንፎቻቸውን ወደ ላይ ይዘረጋሉ፣
የስርየት መክደኛውንም በክንፎቻቸው ይሸፍናሉ …”
በዚህም የእግዚአብሄር ታቦት ቅርፅና መልክ ምን እንደሚመስል
እንመለከታለን፣ ይህም እውነታ ዛሬ በቤተክርስቲያንዋ ታቦት ተብሎ
የተቀመጠው “ታቦት” የእግዚአብሄር ታቦት አለመሆኑን ያሳየናል፡፡

3.

በይዘቱ - ዕብ.9፡4 “… ሁለንተናዋ በወርቅ የተለበጠች የኪዳን ታቦት፣
በእርስዋም ውስጥ መና ያለባት የወርቅ መሶብና የበቀለች የአሮን በትር
የኪዳኑም ፅላት ነበሩ፡፡”
በዚህም አንድ ታቦት “ታቦት” ለመሆን በውስጡ የአሮን በትር፣
የድንጋዩ ፅላት እና መና የያዘ የወርቅ መሶብ ሊኖር ይገባል፣ እነዚህ
ሁሉ በታቦት ውስጥ የሚቀመጡት የየራሳቸው ትርጉም ስላላቸው ነው፣
ነገር ግን የቤተክርስቲያኗ ታቦት የእግዚአብሄር ታቦት ባለመሆኑ
ከእነዚህ ውስጥ አንዱን እንኳን አልያዘም፡፡

4.

በስሙ - እግዚአብሄር ያዘዘው ታቦት አሁን ቤተክርስቲያንዋ
የምትጠቀምበት አለመሆኑን ከዲዛይኑ በተጨማሪ በስያሜው
ማስተዋል ይቻላል፣ የድሮው ሙሉ ስሙ “የእግዚአብሄር የቃልኪዳን
ታቦት” ነበረ(ዘዳ.10፡8, ዘኁ.14፡44, ኢያ.6፡8 …) ነገር ግን አሁን
በቤተክርስቲያንዋ የምንመለከተው “የገብርኤል፣ የሚካኤል፣ የአቦ …

383

ምስጢሩ ሲገለጥ

ታቦት” ነው፣ “የ…” ማለት ደግሞ ባለቤትነትን የሚያሳይ በመሆኑ አሁን
ያለው ታቦት በርግጠኝነት የእግዚአብሄር አለመሆኑን ያረጋግጥልናል፡፡
5.

በአጋፋሪዎቹ - የእግዚአብሄርን ታቦት እንዲያጥኑትና እንዲሸከሙት
የተመረጡት የሌዊ ዘሮች ብቻ ናቸው፣
1ዜና.15፡2 “… ከሌዋውያን በቀር ማንም የእግዚአብሄርን ታቦት
ሊሸከም አይገባውም፡፡”
አሁን የምንመለከተው ታቦት የእግዚአብሄር
የሚሸከሙት ከሌዊ ያልሆኑ ሰዎች ናቸው፡፡

ታቦት

ስላልሆነ

መፅሃፍ ቅዱሱ ሊከሰቱ የሚሉትን የስህተት አሰራሮች ቀድሞ በትንቢት
ስለሚናገር ይህንን ችግር አስቀድሞ ለሰሚዎች ተናግሯል፣
ኢሳ.45፡20 “እናንተ ከአህዛብ ወገን ሆናችሁ ያመለጣችሁ፣
ተሰብስባችሁ ኑ በአንድነት ቅረቡ የተቀረፀውን የምስላቸውን እንጨት
የሚሸከሙና ያድን ዘንድ ወደ ማይችል አምላክ የሚፀልዩ እውቀት
የላቸውም፡፡”
የሚገርመው ደግሞ እዚህ ጋር በዚህ ስህተት ውስጥ የሚወድቁት
ህዝቦች ምን አይነት ህዝቦች እንደሆኑ እንኳን ያሳያል፣
-

“እናንተ ከአህዛብ ወገን ሆናችሁ” ማለቱ ከእስራኤል ዘር ሃረግ ውጪ
ያሉትን ያመለክታል፡፡

-

“ያመለጣችሁ” የሚለው ደግሞ በክርስቶስ ስለዳኑት ክርስቲያንኖች
ነው፣ እነሱም እነማንን እንደሆኑም እዚያው ምዕራፍ መግቢያው
ላይ(ኢሳ.45፡14) “ኢትዮጵያ፣ ሳባና ግብፅ” መሆናቸውን አመልክቷል፡፡

በዚህም ማስጠንቀቂያው የቀረበው ከእስራኤል ዘር ውጪ ሆነው
በክርስቶስ አምልጠው ነገር ግን ካመለጡ ቦሃላም የተቀረፀው የእንጨት
ምስል ለሚጠቀሙ “የዘመኑ ታቦት” ተማጋቾች ለኢትዮጵያና ለግብፅ
ኦርቶዶክስ አብያተ ክርስቲያን እንደሆነ ማስተዋል ይቻላል፡፡
በአጠቃላይ ቤተክርስቲያኗ አሁን የምትጠቀመው ታቦት ቅርፅ፣ መጠን፣
መልክ፣ ይዘት፣ ስያሜና አጋፋሪዎቹን ስንመለከት ታቦቱ የእግዚአብሄር ታቦት

384

ምስጢሩ ሲገለጥ

አለመሆኑን እንመለከታለን፡፡ ታቦት የሚሰራው ለአምልኮ መሆኑ፣ መመለክ
የሚፈልጉት ደግሞ እግዚአብሄርና ዲያብሎስ መሆኑ፣ ይህን ታቦት ደግሞ
እግዚአብሄር ያዘዘው ታቦት አለመሆኑን ስንመለከት ታቦቱ የዲያብሎስ
መሆኑን እንረዳለን፣ በዚህም አሁን “ታቦት” ተብሎ የሚጠራው ትክክለኛ
ጣዖት መሆኑን እንመለከታለን፡፡
4.4.2.3.

በቤተክርስቲያኒቱ ውስጥ የተቀመጡ የሰይጣን አገልጋዮች

በቤተክርስቲያኗ እንደ ደብተራ፣ ጥንቆላ፣ አስማት … ሰይጣናዊ
ትውፊቶች የተለመዱ ልምምዶች ናቸው፣ ይህም ልምምድ ከቀላል ገመድ
ማቆም፣ ከብቶች በአውሬ እንዳይበሉ ከማስደገም አንስቶ እስከ ደመና
ጋላቢነት የሚደርስ ነው፡፡ 105 በደመና የሚኬደው “መስተጽዕነ ደመና”
በሚባለው አስማት ነው፣ 106 አባ አፍፄ በደመና ተጭነው ይሄዱ ነበረ፣
በአራዊት የሚጋለበው “መስተጽዕነ አራዊት” በሚባል አስማት ነው፣ 107 አባ
ሳሙኤል ዘዋልድባ አንበሳ ይጋልቡ ነበረ፣ 108 አቡነ አረጋዊ ዘደብረ ዳሞ
በዘንዶ ይጓዙ ነበረ፣ ዛሬ ለተለያዩ ጥቅሞች ብለው ለሊት ጅብ የሚጋልቡትም
የሚጠቀሙት ይህንኑ አስማት ነው፡፡
በቤተክርስቲያኗ እነዚህም ትውፊቶች ሰይጣናዊ ተደርገው የሚወገዙ
ሳይሆን በ“ቅዱሳን” መፅሀፍቶች እንኳን የሚደገፉ ናቸው፣
- ከላይ በ4.3.4.7 ክፍል እንደተመለከትነው የጥንቆላ ስራ ሀጢያት
አለመሆኑንና አሰራሩ እንኳን በተጨማሪ መፅሀፍቱ ላይ የተገለፀ መሆኑ
- ሰይጣናዊ አሰራሮችን የሚያስተምሩ እንደ 109 ዐውደ ነገስት፣ መፍትሄ
ስራይ፣ መልክአ ራጉኤል ባለ ጠልሰሙ፣ መልክአ እዮብ፣ ሕልመ
ዮሴፍ፣ ሀተታ ዘርአያዕቆብ … የሚባሉ የቤተክርስቲያኗ “ቅዱሳን”
መፅሀፍት መሆናቸውን፣
105

መሪጌታ ሰረቀ ብርሀን ዘወንጌል(2010)፣ ማሳቀል፣ ሰባተኛ ዕትም፣ ገፅ 307
መ/ር ዐስራት ደስታ et.al(1998) ነገረ ቅዱሳን ፪፣ የከፍ/ትም/ተቋ/(የግቢ
ጉባኤያት)ተማሪዎች መማሪያ መፅሀፍ፣ ገፅ 39
107
መ/ር ዐስራት ደስታ et.al(1998) ነገረ ቅዱሳን ፪፣ የከፍ/ትም/ተቋ/(የግቢ
ጉባኤያት)ተማሪዎች መማሪያ መፅሀፍ፣ ገፅ 87
108
Ibid, ገፅ 34
109
መሪጌታ ሰረቀ ብርሀን ዘወንጌል(2010)፣ ማሳቀል፣ ሰባተኛ ዕትም
106

385

ምስጢሩ ሲገለጥ

-

110

“መፅሀፈ ቆጵርያኖስ የተባለው መፅሀፍ አስማት፣ ጥንቆላ፣ ድግምት…
አሰራርን የሚያስተምር ሲሆን፣ ለትክክለኛነቱም ማርያም በድግምት
“መጥቁል” የተባለውን ጠንቋይ እንዴት እንዳሸነፈችው፣ ሰለሞንም
እንዴት 600 አጋንንትን ይዞ ቤተመቅደሱን እንዳሰራ ያስተምራል፡፡”
ይህንን የሰለሞን አጋንንትን መጠቀም ታሪክ የምናገኘው መፅሀፍ ቅዱሱ
ላይ ሳይሆን “ቅዱስ” ቁርአን ላይ ነው(34፡12, 21፡82, 27፡15-17…)
111

-

“አንተ ቅዱስ ጊዮርጊስ ሆይ በእነዚህ አስማት ኃይል ሰባ ነገስታትን
በዱድያኖስ ፊት እንደ ደመሰስካቸው የእኔንም ጠላቶች እንደ እነርሱ
ደምስሳቸው፡፡(ቱላዳን ዘቅዳሜ ገፅ 183)፡፡

-

112

እነዚህን አስማቶች ጌታችን ኢየሱስ ክርስቶስ በሚካኤል ክንፍ ላይ
ፃፋቸው፣ በእነዚህም አስማቶች ዲያብሎስ ከነሰራዊቱ ጨለማን
ተጎናፅፎ ወደቀ፡፡(ድርሳነ ሚካኤል ገፅ 62)”

በዚህም በቤተክርስቲያኗ አገልጋዮች ዘንድ እነዚህን ሰይጣናዊ ስራዎች
መስራት ትክክለኛ ይባሱኑም ወሳኝ ሆኖ ይታያል፣ ወሳኝነቱም፡113

-

“በምድራችን ያለው አስማት እግዚአብሄር ለኖህ ያስተማረው፣
ለሰለሞንና ለማርያም የተሰጠ፣ በሚካኤል ክንፍ ላይ የተፃፈ … በሚል
አስማተኝነትን በእግዚአብሄር መንግስት ውስጥ ቦታ በመስጠት …
ከዚህ የተነሳም አስማትን የማያውቅ ተማሪ የእግዚአብሄር ምስጢር
እንደተደበቀበት ሆኖ ሲሰማው የአስማት ልምድ የተለማመደ ተማሪ
ግን የእግዚአብሄርን ምስጢር እንደተረዳ ያህል ይቆጥረዋል፡፡”

-

114

“የተንኮል ትምህርት ማለት ጥንቆላ ወይንም መፅሀፍ ገለጣ፣ ኮከብ
ቆጠራ፣ ስር መማስና ቅጠል መበጠስ በዚያ አጠራር “ጥበብ” … እንደ
ግዴታም ነው፣ ምክንያቱም እርስ በርስ ጠብ ይኖራል ያን ግዜ እራስህን
ለመከላከልም ሆነ ለመርታት ትንሽም እንኳን እንዳልተማርክ ከተሰማ

110

መምህር ፅጌ ስጦታው(2004)፣ ወጋገን፣ ገፅ 32-33
ፀጋአብ በቀለ(2006)፣ የኢትዮጵያ ቤተክርስቲያን ተሀድሶ፣ ቅፅ 1፣ ገፅ 38
112
Ibid፣ ገፅ 38
113
መሪጌታ ሰረቀ ብርሀን ዘወንጌል(2010)፣ ማሳቀል፣ ሰባተኛ ዕትም፣ ገፅ 307-308
114
ፀጋአብ በቀለ(2006)፣ የኢትዮጵያ ቤተክርስቲያን ተሀድሶ፣ ቅፅ 1፣ ገፅ 39
111

386

ምስጢሩ ሲገለጥ

መጫወቻ ያደርጉሀል፣ በተቃራኒው ከታወቅህ ትከበራለህ … ስለዚህ
መማሩ አስገዳጅ ነው፡፡ (ቀሲስ ደረጄ ገዙ፣ ቪዥን ቅፅ 1 ቁጥር 2 ጥርየካቲት 2004 ገፅ 5)”
-

115

የገድላትና የድርሳናት ጸሀፊ ደብተራዎች አብዛኞቹ የነገስታት ፍርፋሪ
የለመዱና የነገስታትን አፍ ጠብቀው የሚናገሩ፣ ለነገስታቱ መግረሬ
ፀር(ጠላት እንዲገዛላቸው የሚያደርግ) ድግምትን እየደገሙ የሚኖሩ
ስለነበረ ነው፡፡ በዚህም የድግምት ስራ እንጀራቸው ስለሆነ፣
ከቤተክርስቲያን አገልግሎታቸው ጋር በዚህ ሰይጣናዊ ሙያ አቀላቅለው
ይኖራሉ፡፡

እነዚህ ሰይጣናዊ ትውፊቶች “ቅድስት” ቤተክርስቲያንን ሞልተዋት
እንመለከታለን፣ በዚህም በቤተክርሰቲያኗ በማርያም/መላዕክት/ቅዱሳን ስም
ሰይጣን ቢመለክ፣ ክርስቶስ ዋጋ የከፈለበት አዲስ ኪዳን በሴራ ቢሸፈን፣
ቅድስና የጎደላቸው ተጨማሪ መፅሀፍት “ተቀድሰው” ቢገቡ፣ ከላይ
የተመለከትናቸው የጥንቆላ፣ አስማት … መማርያ መፅሀፍት ቢገቡ፣ ጣዖታት
በስዕልና በታቦቱ ስም ተሸፍነው ቢገቡ አያስገርምም፡፡

115

መሪጌታ ሰረቀ ብርሀን ዘወንጌል(2010)፣ ማሳቀል፣ ሰባተኛ ዕትም፣ ገፅ 308

387

ምስጢሩ ሲገለጥ

ማጠቃለያ(ኦርቶዶክስ)
የመፅሀፍ ቅዱሱን ታሪኮች ስንመለከት አንድ ተደጋጋሚ ታሪክ
እንመለከታለን፣ ቅዱሱ መንገድ በጊዜ ሂደት በዲያብሎስ ሴራ የሚበረዝበትና
እግዚአብሄርም በቅዱሳን አማካኝነት ተሀድሶ አስነስቶ ቤቱን የሚያፀዳበት
የታሪክ ሂደት (ዘፀ.32፡20, መሳ.6፡25-30, 2ነገ.10፡26-28, 2ነገ.23፡4,
2ዜና.29፡5, 2ዜና.34 …)፡፡
በኦርቶዶክስ/ካቶሊክ ቤተክርስቲያንም የምንመለከተው ችግር
ትክክለኛው አስተምህሮ በጊዜ ሂደት በዲያብሎስ ሴራ የመበረዝ ችግር ነው፡፡
አብዛኞቹ የቤተክርስቲያኗ መሪዎችም እነዚህን ከላይ የተመለከትናቸውን
ስህተቶች በቤተክርስቲያኗ ውስጥ መከሰታቸውን ያውቃሉ ነገር ግን
እውነታውን ለመናገር አይደፍሩም፣ አንዳንዶቹ ያሉበት ስልጣንና ጥቅማ
ጥቅም ስለሚያሳሳቸው ሌሎቹ ደግሞ ምስጢሩን ይፋ በማውጣታቸው
የሚመጣውን መከራና ስደት ስለሚያውቁ ስህተቱን በዝምታ እየተመለከቱ
ይገኛል፡፡
አንዳንድ ጥቅማ ጥቅሙ ያላሳሳቸውና ከምድራዊው ነገር ይልቅ
ዘላለማዊውን ነገር የሚፈሩቱ፣ እውነቱን ሲረዱ ቤተክርስቲያኗን ጥለው ወደ
ትክክለኛው አስተምህሮ ሲሄዱ እንመለከታለን፣ ይህ መልካም ቢሆንም ነገር
ግን በቤተክርስቲያኗ ውስጥ እንደነሱ መፅሀፍትን ማግኘት፣ ማንበብና
መረዳት የማይችሉ ብዙ ድጋፍ የሚያስፈልጋቸው ወገኖች ባገናዘበ መልኩ
ቢንቀሳቀሱ ነበረ የተሻለ የሚሆነው፣ በዚህም እውነታን ሲረዱ ጥሎ
ከመውጣት በተሀድሶአዊ መንገድ እዚያው ቤተክርስቲያንዋ እንድትታደስ
ቢሰሩ መልካም ነበረ፡፡
መፅሀፍ ቅዱሱ ላይም ስንመለከት፣ ብዙዎቹ ቅዱሳን እውነታው
ሲገለጥላቸው፣ ቤተክርስቲያናቸውን ለርኩሰት ጥለው አልወጡም፣ ቅዱሱን
ከእርኩሱ ለይተው እርኩሱን ሲያስወግዱና የእግዚአብሄርን ቤት ሲያፀዱ
ነበረ፣ ይህንንም እውነታ ከላይ በቀረቡት ጥቅሶች ውስጥ ማረጋገጥ ይቻላል፡፡
ከነዚህ ጥቅሶች ውስጥ አንዱን በምሳሌ ሰፋ አድርገን ብንመለከት፣
በነኢዮስያስ ዘመን በሰማይ ሰራዊት(መላዕክት) ስም አምልኮ በቤተክርስቲያን

388

ምስጢሩ ሲገለጥ

ውስጥ ሲደረግ ነበረ፣ ለኢዮስያስም እውነቱ ሲገለጥለት፣ እነዚህን በመላዕክት
ስም የተቀመጡትን የአምልኮ እቃዎች ጠራርጎ አውጥቶ አቃጠለ፣
2ነገ.23፡4 “… ለሰማይም ሰራዊት ሁሉ የተሰሩትን ዕቃዎች ሁሉ
ከእግዚአብሄር መቅደስ ያወጡአቸው ዘንድ አዘዘ፣ ከኢየሩሳሌምም
ውጪ በቄድሮን ሜዳ አቃጠላቸው፡፡”
ዛሬ በቤተክርስቲያኒቷ የምንመለከተው ችግር ይህ የመላዕክት አምልኮ
ጨምሮ ሌሎች ብዙ የተለያዩ አይነት አምልኮዎች መግባታቸው ነው፣ ይህም
ቤተክርስቲያኗ ምን ያህል ሰፊ የእድሳት ስራ እንደሚያስፈልጋት
ያመለክታል፡፡
ስለዚህ እያንዳንዱ ሰው እውነቱ ሲገለጥለት ቤተክርስቲያኑን ለቆ
መውጣት ሳይሆን የተረዱትን እውነት በጥበብ ለሌሎች በማካፈል፣ እነሱም
ለሌሎች እንዲያካፍሉ በማድረግ፣ በተቀናጀ መንገድ በመስራት
በቤተክርስቲያኗ ውስጥ አጠቃላይ ተሀድሶን በማንቀሳቀስና ከላይ
የተመለከትናቸውን የስህተት ትምህርቶችንና ጣዖቶችን በሙሉ ከእግዚአብሄር
ቤት በማስወገድ የእግዚአብሄርን ቤት ለእግዚአብሄር ብቻ በመቀደስ ነው፡፡
2ዜና.29፡5 “… ሌዋውያን ሆይ ስሙኝ ተቀደሱ፣ የአባቶቻችሁንም
አምላክ የእግዚአብሄርን ቤት ቀድሱ፣ ርኩሱንም ነገር ሁሉ ከመቅደስ
አስወግዱ፡፡”
በርግጥ ይህ በፀሎት፣ በጥበብና በቅንጅት ሊከናወን ይገባል፣ ቤቱን
ስታድሱ ደግሞ እግዚአብሄር በመካከላችሁ ድንቅ ነገር ያደርጋል(ኢያ.3፡5)፣
ለነፍሳችሁም የሀጢያት ስርየትን(ኢሳ.27፡9) እና ዘላለማዊውን ዕረፍትን
ታገኛላችሁ(ኤር.6፡16)፡፡

389

ምስጢሩ ሲገለጥ

ምዕራፍ አምስት
5. በ19ኛው ክፍለ ዘመን የተመሠረቱ አብያተ ክርስቲያናት
በዚህ ርዕስ ስር የምንመለከተው ከ19ኛው መቶ ክፍለ ዘመን በኋላ
የተመሠረቱትን ሐዋርያት፣ የጂሆቫ እና የአድቬንቲስት አብያተ ክርስቲያናት
አስተምህሮ ነው፡፡
ብዙ ሰዎች እነዚህ ሶስቱ አብያተ ክርስቲያናት በፕሮቴስታንት ስር
የሚመደቡ ይመስላቸዋል ነገር ግን ሶስቱም አብያተ ክርስቲያናት
ከፕሮቴስታንት በአስተምህሮ የሚለዩና እርስ በርሳቸውም የሚለያዩ
የየራሳቸውን አስተምህሮ የሚከተሉ አብያተ ክርስቲያናት ናቸው፡፡
ከዚህ በተጨማሪም እነዚህ አብያተ ክርስቲያናት በ3.2 ክፍል ስር
ከተመለከትናቸው ሀይማቶችም የተለዩ ናቸው፣ ልዩነታቸውም እነዚህ
ሶስቱም አብያተ ክርስቲያናት በመፅሀፍ ቅዱሱ የሚመሩ ሲሆን መፅሀፍ
ቅዱሱንም ከሁሉም መፅሀፍት በላይ አድርገው ይመለከታሉ፣ በ3.2 ክፍል
ስር የተመለከትናቸው ሀይማኖቶች ግን የሚመሩት መፅሀፍ ቅዱሱን
ከራሳቸው ፍልስፍና ጋር በማዋሀድ ባዘጋጁት “ቅዱስ” መፅሀፍ ነው፡፡
በዚህ ምዕራፍ ስር የነዚህን የሶስቱን ሀይማኖቶች አስተምህሮ ከመፅሀፍ
ቅዱሱ አንፃር በዝርዝር እንመለከታለን፡፡

390

ምስጢሩ ሲገለጥ

5.1. የሐዋርያት ቤተክርስቲያን “Only Jesus”
116

“የሐዋርያት ቤተክርስቲያን (United Pentecostalism/Apostolic
Pentecostal Christian) አስተምህሮት በ1914 የተጀመረ ሲሆን
ቤተክርስቲያኗ ግን እንደ ቤተክርስቲያን የተቋቋመችው በ1945 ዓ.ም ነው፣
ቤተክርስቲያኗ በአሁኑ ጊዜ ከ5 ሚሊየን በላይ ተከታዮች ያሉዋት ሲሆን
የቤተክርስቲያኗ ዋና ፅህፈት ቤትም በዌልደን እስፕሪንግ፣ ሚዙሪ ይገኛል፡፡”
ለቤተክርስቲያንዋ ምስረታ መነሻ የሆነው፣ ሰዎች በቡድን ሆነው
መፅሀፍ ቅዱስ እያጠኑ “ትክክለኛው የውሃ ጥምቀት በማቴ.28፡19 ላይ
በተገለፀው በአብ፣ ወልድና መንፈስ ቅዱስ ስም ነው? ወይስ ሐስ.2፡38 ላይ
በተመለከተው መንገድ በኢየሱስ ስም መፈፀም አለበት? በሚለው ሀሳብ ላይ
በተነሳ ክርክር ነው፡፡
በዚህም ክርክር ምንም እንኳን ጥምቀት “በአብ በወልድና መንፈስ
ቅዱስ ስም” እንዲደረግ ቢታዘዝም ሐዋርያቱ ያጠመቁት ግን “በኢየሱስ ስም”
በመሆኑ፣ “ጥምቀት መፈፀም ያለበት በኢየሱስ ስም ብቻ ነው” በሚለው
ድምዳሜ ላይ በመድረሳቸውና ከዚህም ድምዳሜ በመነሳት ደግሞ “አንድ
አምላክ ኢየሱስ ብቻ” በማለት ከስላሴያውያኑ የተነጠለ አዲስ ሀይማኖት
በመመስረት ነው፡፡
እነዚህን ሁለቱን መሠረታዊ ሀሳቦችንም ከመፅሀፍ ቅዱሱ አንፃር ቀጥለን
በዝርዝር እንመለከታለን፡፡

5.1.1.

“ጥምቀት መፈፀም ያለበት በኢየሱስ ስም ብቻ ነው”

ስላሴያውያን (የስላሴን አስተምህሮን የሚከተሉት ኦርቶዶክስ፣ ካቶሊክ፣
ፕሮቴስታንት …) ጥምቀት በማቴ.28፡19 ላይ በታዘዘው መሠረት በ“አብ፣
ወልድና መንፈስ ቅዱስ ስም” ሲያከናውኑ፣ የሐዋርያት ቤተክርስቲያን ደግሞ
ሐዋርያቶች ባጠመቁበት መንገድ(ሐስ.2፡38, ሐስ.8፡16, ሐስ.19፡5,
ሐስ.22፡16 …) “በኢየሱስ ስም” ብቻ ታጠምቃለች፣ በዚህም ቤተክርስቲያኗ
በማቴ.28፡19 ላይ ያለውን በ“አብ፣ ወልድና መንፈስ ቅዱስ ስም” አጥምቁ
የሚለውን ትዕዛዝ አትቀበልም፣
116

https://en.m.Wikipedia>wiki>United Pentecostal Church International

391

ምስጢሩ ሲገለጥ

- 117 “ጥምቀት በኢየሱስ ስም ብቻ መከናወን አለበት … አብ፣ ወልድና
መንፈስ ቅዱስ ስም አይደለም … በአብና በወልድ በመንፈስ ቅዱስ ስም
ማለት በኢየሱስ ስም ማለት ነው፡፡”
- 118 “አብ፣ ወልድና መንፈስ ቅዱስ የማዕረግ ስም ነው፡፡”
ነገር ግን እነዚህ መከራከሪያዎች መቀበል ያዳግታል ምክንያቱም፣
1. ሀሳቡ እርስ በርስ ይጋጫል
- “አብ፣ወልድና መንፈስ ቅዱስ ስም አይደለም” ይልና ተመልሶ ደግሞ
“አብ፣ ወልድና መንፈስ ቅዱስ ስም ማለት በኢየሱስ ስም ማለት ነው”
ይላል፣
- “አብ፣ ወልድና መንፈስ ቅዱስ ስም አይደለም” ይልና ተመልሶ ደግሞ
“አብ፣ ወልድና መንፈስ ቅዱስ የሚለው የማዕረግ ስም ነው” ይላል፣
2. ከመፅሀፍ ቅዱሱ ጋር ይጋጫል
- ማቴ.28፡19 ላይ ኢየሱስ “በአብ፣ በወልድና በመንፈስ ቅዱስ ስም
አጥምቁ” ከሚለው ትዕዛዝ ጋር ይጋጫል፣ መቼም ኢየሱስ ይህን ትዕዛዝ
ሲሰጥ “በስሜ አጥምቁ” ማለት ሲችል እንዲህ ማለቱ ተሳስቶ አይደለም፣
- ማቴ.28፡19 “በአብ፣ በወልድና በመንፈስ ቅዱስ ስም” እያለ መፅሀፍ
ቅዱሱን በመቃወም “አብ፣ ወልድና መንፈስ ቅዱስ ስም አይደለም ማለቱ
ከመፅሀፍ ቅዱሱ ጋር ይጋጫል፣
3. መፅሀፍ ቅዱሳዊ መሠረት የለውም
“በአብ በወልድና በመንፈስ ቅዱስ” ስም ማለት “በኢየሱስ ስም ማለት
ነው” የሚል ቃል መፅሀፍ ቅዱሱ ላይ አናገኝም፣
በዚህም የሐዋርያት ቤተክርስቲያን በ“አብ ወልድና መንፈስ ቅዱስ” ስም
ማጥመቅ ለመተው ያቀረበችው ምክንያት ስህተት መሆኑን እንመለከታለን፡፡
117

ቄስ ተክለማርያም ገዛኸኝ(1974)፣ በእግዚአብሄር መፅሀፍ ፈልጉ - መሰረታዊ የመፅሀፍ
ቅዱስ ትምህር ማስተማሪያ፣ ገፅ 25፣ ትምህርተ 18/ሸ/3 እና ትምህርተ 18/ቀ
118
Ibid, 43፣ ትምህተ 23/5/በ

392

ምስጢሩ ሲገለጥ

በሌላ በኩል ደግሞ አንዳንድ ስላሴያውያን ሐዋርያቱ ባጠመቁበት
መንገድ “በኢየሱስ ስም” ጥምቀትን አይፈፅሙም፣ ለዚህም ሁለት የተለያዩ
መከራከሪያዎችን ያቀርባሉ፣ ይህም፣
1. “በኢየሱስ ስም ማጥመቅ” የሚባለው የስያሜ ጉዳይ ነው፣ ይህ ስያሜ
የተፈጠረው ደግሞ የአዲስ ኪዳኑን ጥምቀት ከብሉይ ኪዳኑ ጥምቀት
ለመለየት ነው፣ በሐስ.19፡19፡1-5 ላይ “በዮሐንስ ጥምቀት” እንደተባለው
“በኢየሱስ ስም ጥምቀት” የሚባለውም የስያሜ ጉዳይ ነው፣ ይላሉ፡፡
ነገር ግን ሐስ.2፡38, ሐስ.8፡16, ሐስ.19፡5 እና ሐስ.22፡16 ላይ
ስንመለከት፣ “በኢየሱስ ስም ጥምቀት” የሚለው የስያሜ ጉዳይ ሳይሆን
ሰዎች የኢየሱስን ስም እየጠሩ ተጠምቀዋል፡፡
2. በመፅሀፍ ቅዱሱ ላይ “በኢየሱስ ስም ተጠመቁ” የተባሉት የብሉይ
ኪዳንን ጥምቀት የተቀበሉት አይሁድና የሰማርያ(የአህዛብ አይሁድ
ድብልቆች) ብቻ ናቸው፣ የብሉዩን ጥምቀት ያልተቀበሉት አህዛብ
“በአብ፣ በወልድና በመንፈስ ቅዱስ ስም” መጠመቅ አለባቸው ይላሉ፡፡
ነገር ግን አህዛብም በኢየሱስ ስም መጠመቃቸውን በሐስ.10፡4448 ስንመለከት መከራከሪያው ውድቅ መሆኑና በዚህም አንዳንድ
ስላሴያውያን “በኢየሱስ ስም” ማጥመቅን የተዉበት አመክንዮም
ትክክል አለመሆኑን እንመለከታለን፡፡
መፅሀፍ ቅዱሳዊውን እውነታ ስንመለከት ግን የሁለቱም ወገኖች ክርክር
“ስልቻ ቀልቀሎ፣ ቀልቀሎ ስልቻ” መሆኑን እንመለከታለን፣ በመጀመሪያ
ጥምቀት “በአብ፣ በወልድና በመንፈስ ቅዱስ ስም መደረግ አለበት” ያለው
ኢየሱስ ሲሆን ይህንንም የተናገረው ከማረጉ በፊት ነው፣ ኢየሱስ ካረገ በኋላ
ደግሞ ሐዋርያቱ ጥምቀትን በኢየሱስ ስም አደረጉ፣ በዚህም ልዩነቱ ከምን
መጣ? ብለን ስንመለከት፣ ከኢየሱስ እርገት በኋላ በተለወጠው ነገር ነው፣
ይህም ለውጥ ደግሞ፣
ፊልጵ.2፡6-10 “እርሱ በእግዚአብሄር መልክ ሲኖር ሳለ ከእግዚአብሄር
ጋር መተካከልን መቀማት እንደሚገባ ነገር አልቆጠረውም፣ ነገር ግን
የባሪያን መልክ ይዞ በሰው ምሳሌ ራሱን ባዶ አደረገ፣ በምስሉም እንደ
ሰው ተገኝቶ ራሱን አዋረደ፣ ለሞትም ይኸውም የመስቀል ሞት እንኳ

393

ምስጢሩ ሲገለጥ

የታዘዘ ሆነ፡፡ በዚህም ምክንያት ደግሞ እግዚአብሄር ያለ ልክ ከፍ ከፍ
አደረገው፣ ከስምም ሁሉ በላይ ያለውን ስም ሰጠው፣ ይህ በሰማይና
በምድር ከምድርም በታች ያሉት ሁሉ በኢየሱስ ስም ይንበረከኩ ዘንድ፣
መላስም ሁሉ ለእግዚአብሄር አብ ክብር ኢየሱስ ጌታ እንደሆነ
ይመሰክር ዘንድ ነው፡፡”
የሚለው ቃል ከኢየሱስ እርገት ቦሃላ በመውረዱ ነው፣ ከዚህም ቃል
የምንረዳው ኢየሱስ ካረገ በኋላ፣ በምድር ላይ በፈፀመው ስራ ምክንያት
ለስሙ ትልቅ ስልጣን መሰጠቱን ነው፣ በዚህም ከስም አንፃር “በአብ፣
በወልድና በመንፈስ ቅዱስ ስም” እና “በኢየሱስ ስም” መካከል ልዩነት
አለመኖሩን ነው፡፡
ስለዚህ ጥምቀት “በአብ፣ በወልድና በመንፈስ ቅዱስ ስም” ማጥመቁም
ስህተትነት የለውም፣ “በኢየሱስ ስም” ማጥመቁም ስህተትነት የለውም፣
ምክንያቱም የኢየሱስ ስምም ከሁሉም ስም በላይ እንደ ሆነው የ“አብ፣ወልድን
መንፈስ ቅዱስ” ስም ስልጣን የተሰጠው በመሆኑ፡፡
ነገር ግን የሐዋርያት ቤተክርስቲያን በምታሳትማቸው መፅሀፍ ቅዱሶች
ውስጥ ማቴ.28፡19 መሰረዟ እንዲሁም በሌሎች መፅሀፍቶቻቸው ውስጥም
“አብ፣ ወልድና መንፈስ ቅዱስ” የሚለውን “አብ ወልድ መንፈስ ቅዱስ”
በማለት “ና” የምትለዋ አያያዥ ቃል ማውጣቷ ትልቅ ሀጢያት ነው፣ መፅሀፍ
ቅዱሱ የእግዚአብሄር ቃል በመሆኑ በሱ ላይ መጨመርና መቀነስ ትልቅ
ሀጢያት ነው(ራዕ.22፡18-19, ዘዳ.4፡2, ዘዳ.12፡32 …)

394

ምስጢሩ ሲገለጥ

5.1.2.

“አንድ አምላክ - ኢየሱስ ብቻ”

ቤተክርስቲያኗ፣ የኢየሱስ የስም ስልጣን ከ“አብ፣ ወልድና መንፈስ
ቅዱስ” ስም ስልጣን ጋር እኩል የመሆንን እውነታ በማስፋት፣ “አንድ አምላክ
ኢየሱስ ብቻ” የሚለው ድምዳሜ ድረስ ሄዳለች ይህ ደግሞ ትልቅ ስህተት
ነው፣ በቀላሉ ከላይ በተመለከትነው በፊልጵ.2፡6-10 ላይ “ሰጠው” በሚለው
ቃል ውስጥ እንኳን ሰጪ አካል መኖሩን መረዳት ይቻላል፣ ይህንን
እውነታም፣ 1ቆሮ.15፡27 “ሁሉን ከእግሩ በታች አስገዝቶአልና፡፡ ነገር ግን ሁሉ
ተገዝቶአል ሲል፣ ሁሉን ካስገዛለት በቀር መሆኑ ግልጥ ነው፡፡” በሚለው
ቃልም ማረጋገጥ ይቻላል፡፡
“አንድ አምላክ ኢየሱስ ብቻ” የሚለው አስተምህሮ ስህተት በመሆኑ
ለቤተክርስቲያኗ ይህንን ሀሳብ ማስረዳት እንደ ጥምቀት ጉዳይ ቀላል
አልሆነላትም፣ ይህንንም ለመወጣት ለአዕምሮ የማይያዙ ፍልስፍናዎችንና
ከመፅሀፍ ቅዱሱ እንዲሁም እርስ በራሱ የሚጋጩ ትምህርቶችን ትሰጣለች፣
ከሁሉ ከባድ ፈተና የሆነባት “አንድ አምላክ ኢየሱስ ብቻ” ስትል “አብና
መንፈስ ቅዱስ” የሚባሉትን የእግዚአብሄር ማንነቶች የምታደርገውን ማጣቷ
ነው፣ እነዚህ ስህተቶች፣ ክፍተቶችና የሀሳብ ግጭቶችም በሶስት መሠረታዊ
ቦታዎች አጠቃለን እንመለከታለን፣ ይህም፣
 እግዚአብሄርና አብ ከኢየሱስ ጋር ያላቸውና አንድነትና ልዩነት
አለማገናዘብ፣
 አብ፣ ወልድና መንፈስ ቅዱስን በአንድ ላይ አጠጋግቶ ኢየሱስ
ማድረግ የማይቻል መሆኑ፣
 የእግዚአብሄር ስላሴነትን መሸፈን የማይቻል መሆኑን
ቀጥለን በዝርዝር እንመለከታለን፡፡

395

ምስጢሩ ሲገለጥ

5.1.2.1.

እግዚአብሄርና አብ ከኢየሱስ ጋር ያላቸውና አንድነትና
ልዩነት ያላገናዘበ መሆኑ

“አንድ አምላክ ኢየሱስ ብቻ” የሚለው አስተምህሮ “እግዚአብሄር”፣
“አብ” እና “ኢየሱስ” የሚባሉትን ማንነቶች አንድነትና ልዩነት ያላገናዘበ
አስተምህሮ ነው፣ ቀጥለን እንመለከታለን፣
5.1.2.1.1.

እግዚአብሄርና ኢየሱስ

ቅዱሳን ከኢየሱስ መገለጥ በፊት እግዚአብሄርን ሲያመልኩ ነበረ፣
አብርሃም፣ ይስሀቅ፣ ያዕቆብ፣ ሙሴ፣ ኤልያስ … የሚያመልኩትን አካል
ሳያውቁት ሲያመልኩ አልነበረም፣ ሲያመልኩት የነበረው “ስሜ እግዚአብሄር
ነው” ያላቸውን አምላክን ነበረ፡- ዘፀ.6፡3 “ለአብርሀም ለይስሀቅም ለያዕቆብም … ስሜ እግዚአብሄር
አልታወቀላቸውም ነበር፡፡”
- ዘሌ.19፡12 “በስሜም በሀሰት አትማሉ፣ የአምላካችሁንም ስም
አታርክሱ፣ እኔ እግዚአብሄር ነኝ፡፡”
- ዘሌ.22፡2 “… የተቀደሰውን ስሜን እንዳያረክሱ ለአሮንና ለልጆቹ
ንገራቸው እኔ እግዚአብሄር ነኝ፡፡
- ዘፀ.15፡3 “እግዚአብሄር ተዋጊ ነው፣ ስሙም እግዚአብሄር ነው፡፡”
- ኢሳ.51፡15 “ሞገዱም እንዲተምም ባህርንም የማናውጥ አምላክህ
እግዚአብሄር እኔ ነኝ፣ ስሜም የሰራዊት ጌታ እግዚአብሄር ነው፡፡”
- ኤር.12፡16 “በበአል ይምሉ ዘንድ ህዝቤን እንዳስተማሩ፣ በስሜም፣
ህያው እግዚአብሄርን! ብለው ይምሉ ዘንድ የህዝቤን መንገድ በትጋት
ቢማሩ፣ በዚያን ጊዜ በህዝቤ መካከል ይመሰረታሉ፡፡”
- ሆሴ.12፡6 “… እርሱም የሰራዊት ጌታ እግዚአብሄር ነው፣
የመታሰቢያውም ስም እግዚአብሄር ነው፡፡”
በዚህም ፈጣሪ አምላክ ስሙ “እግዚአብሄር” መሆኑን እንመለከታለን፣
በዚህ ስሙም የሚጠራው ለብሉይ ኪዳን ዘመን ብቻ ሳይሆን ለዘላለምም
ነው፣
ዘፀ.3፡15 “እግዚአብሄርም … ይህ ለዘለላለሙ ስሜ ነው፣ እስከ ልጅ
ልጅ ድረስ መታሰቢያዬ ይህ ነው፡፡”

396

ምስጢሩ ሲገለጥ

በዚህም መፅሀፍ ቅዱሱ ላይ የተገለጠው ፈጣሪ ስሙ “እግዚአብሄር”
መሆኑ ምንም ጥርጥር የለውም፣ እርሱም ቅዱስ በመሆኑ ስሙ “ኢየሱስ” ሆኖ
ስሜ “እግዚአብሄር” ነው ብሎ አይዋሽም፣ ትክክለኛ ስም የማይነገረው
ለማጭበርበር ወይ ደግሞ በፍራቻ ነው፣ እግዚአብሄር ግን ፃድቅና ኤልሻዳይ
በመሆኑ ይህንን ልናስብበት አንችልም፡፡
“እግዚአብሄር” የሚባለው ስም በብሉይ ኪዳንም ሆነ በአዲስ ኪዳን
የተነገረው በዋናነት የሶስቱ ስላሴ(አብ፣ ወልድና መንፈስ ቅዱስ) የአንድነት
ስም ሆኖ ነው፣ ለዚህም ነው መፅሀፍ ቅዱሱ “እግዚአብሄር” የሚለው ስም
ላይ “አንድ እግዚአብሄር”(ዘዳ.6፡4, 1ጢሞ.2፡5, 1ቆሮ.12፡6 …) ብሎ ሶስቱን
ግን “ከእግዚአብሄርነት ማንነታቸው” ሳያወርድ በየስማቸውና በየምግባራቸው
ለያይቶ የሚጠራው፣ በዚህም “እግዚአብሄር” የተባለውን ስምና ማንነት
የገዘፈ የአንድነት ስምና ማንነት ነው፡፡
በሌላ በኩል ደግሞ አምላክ መጀመሪያ የለውም ነገር ግን “ኢየሱስ”
የተባለው ስም የተጀመረበት ጊዜ አለው፣ ኢየሱስ የተባለው ስም የተጀመረው
ከስላሴ አንዱ የሆነው “ወልድ” ስጋን ለብሶ መወለድ በመፈለጉ፣ መለኮትና
ስጋው ተዋህዶ ሲወለድ፣ ለተዋህዶው ማንነት “ኢየሱስ” የሚለው ስም
ተሰጠ(ማቴ.1፡21)፡፡ በዚህም “ኢየሱስ” የሚለው ስም የተሰጠበት ጊዜ ያለውና
ስሙም የተሰጠው ፍፁም መለኮት ብቻ ለሆነ አካል ሳይሆን ፍፁም አምላክና
ፍፁም ሰው ሆኖ ለተወለደው ለተዋህዶው ማንነት ነው፡፡
ይህ ተዋህዶነት(ቆላ.2፡9) ያስፈለገው ደግሞ ለሰው ልጆች ሀጢያት
ስርየት በመሆኑም የስሙ አሰያየም ከሀጢያት ስርየት ጋር የተያያዘ ነው፣
ይህንንም መፅሀፉ በግልፅ ኢየሱስ ማለት “የሀጢያት መድሃኒት” ማለት ነው
ብሎ ይነግረናል(ማቴ.1፡21)፡፡
በዚህም “አንድ አምላክ - ኢየሱስ ብቻ” ማለት “እግዚአብሄርን” ስለ
ሰው ልጅ የሀጢያት ስርየት ብሎ ከኦሪጂናል ማንነቱ ራሱን ዝቅ አድርጎ
በወረደው ወልድ ተዋህዶ ማንነት የሚገድብ፣ የእግዚአብሄርን ማንነት
“በሀጢያት ስርየት” ብቻ የሚገድብና ከኢየሱስ መወለድ በፊት የነበሩትን
በእግዚአብሄር ስም ሲደረጉ የነበሩትን አምልኮቶች በሙሉ ባዶ የሚያደርግ
የስህተት አስተምህሮ ነው፡፡

397

ምስጢሩ ሲገለጥ

5.1.2.1.2.

አብና ኢየሱስ

ስላሴ ማለት “አንድ ውስጥ ያለ ሶስትነት ማለት ነው”፣ ይህ በተፈጥሮ
በሰው ልጅ(ነፍስ፣ መንፈስና ስጋ)፣ በፀሀይ(ሰማዩ ላይ በምትታየው፣
በብርሀንና ሀይል) … ውስጥ ያለ የተዋህዶነት አሰራር መሆኑን በ5.1.2.3.7
ክፍል በዝርዝር ተመልክቷል፣ የፈጣሪ ስላሴነት አንድ እግዚአብሄርና አብ፣
ወልድና መንፈስ ቅዱስ የተባሉትን የእግዚአብሄር ማንነቶች ናቸው፡፡
ኢየሱስ የአምላክና የሰው ተዋህዶ ነው ነገር ግን ይህ ተዋህዶነቱ የሰውና
አምላክ ስላሴነትን አሰራር ሳይጥስ ነው፣ ይህም ኢየሱስ ስላሴነትን የያዘው
ወልድ በሆነው መለኮትነት፣ ሰው በሆነው ከማርያም በወሰደው ማንነትና
በዚህም ስጋ ውስጥ ከአብ በተሰጠው ህይወት ነው(ዮሐ.5፡26)፣ በዚህም
ኢየሱስ የሰውና የአምላክ ተዋህዶ በመሆን የሰው-አምላክ መካከለኛነትን
ቦታን ያዘ፣ መፅሀፍ ቅዱሱ ኢየሱስን “መካከለኛ” የሚልበት(1ጢሞ.2፡5,
ዕብ.1፡24 …) ሌለኛው ትርጉም ይኸው እውነታ ነው፡፡
ነገር ግን ኢየሱስ በዚህ ስላሴነቱ ውስጥ ያለውን አምላክነት በሙላት
መጠቀም ከመጣለት አላማ ጋር ስለማይሄድ፣ ይህን አምላክነቱን ባዶ
አደረገ(ፊሊ.2፡7)፣ ከዚህ በተጨማሪም በአምላክነቱ ውስጥ የተዋሃደው ስጋዊ
ማንነት በሚፈጥረው ውሱንነት ምክንያት ኢየሱስ በአብዛኛው ሲኖር
የነበረው እንደ የትኛውም የሰው ልጅ ነበረ፡፡
ይህንንም እውነታ ኢየሱስ ከስጋ ካልተዋሀዱት መንፈስ ቅዱስና አብ ጋር
በነበረው ልዩነትና ግንኙነት አሳይቶናል፣ በዚህም ነው “እኔ ሄጄ መንፈስ
ቅዱስ ቢመጣላችሁ ይሻላችኋል”(ዮሐ.16፡7-13) ያለው በተመሳሳይ መንገድም
ከአብ ጋር በነበረው ግንኙነት ውስጥ ያስመለከተን፣
 አብ ከእሱ እንደሚበልጥ መናገሩ
- ዮሐ.14፡28 “… የምትወዱኝስ ብትሆኑ ከእኔ አብ ይበልጣልና ወደ
አብ በመሄዴ ደስ ባላችሁ ነበር፡፡”
- ማቴ.24፡36 “ስለዚያች ቀንና ስለዚያች ሰአት ግን ከአባት ብቻ በቀር
የሰማይ መላእክትም ቢሆኑ ልጅም ቢሆን የሚያውቅ የለም፡፡”
- ሉቃ.18፡19 “ኢየሱስም ስለ ምን ቸር ትለኛለህ፣ ከአንዱ
ከእግዚአብሄር በቀር ቸር ማንም የለም፡፡”

398

ምስጢሩ ሲገለጥ

- ዮሐ.5፡19-20 “… እውነት እውነት እላችኋለሁ አብ ሲያደርግ ያየውን
እንጂ ወልድ ከራሱ ሊያደርግ ምንም አይችልም… አብ ወልድን
ይወዳልና የሚያደርገውን ሁሉ ያሳየዋል …”
- ዮሐ.6፡57 “ሕያው አብ እንደላከኝ እኔም ከአብ የተነሳ ሕያው
እንደምሆን …”
- ዮሐ.6፡39 “… የላከኝ አብ ፈቃድ ይህ ነው፡፡”
- ዮሐ.20፡17 “… እኔ ወደ አባቴና … ወደ አምላኬ … ዓርጋለሁ ብለሽ
ንገሪ አላቸው፡፡”
- ዕብ.5፡7 “እርሱም በስጋው ወራት ከሞት ሊያድነው ወደ ሚችል
ከብርቱ ጩኸትና ከእንባ ጋር ጸሎትና ምልጃን አቀረበ፣
እግዚአብሄርን ስለመፍራቱ ተሰማለት፡፡”
እነዚህ ቃላትም የአብና የኢየሱስን ግንኙነት ግልፅ ሲያደርጉል በሌላ
በኩል ደግሞ የቤተክርስቲያንዋ “አንድ አምላክ ኢየሱስ ብቻ” አባባል
ውድቅ ያደርጋሉ፣ ይባሱኑ “አንዱን ብቻ ነው የምንይዘው” የሚለው
የግዴታ ከሆነ ከኢየሱስ ይልቅ “አብ ብቻ” ቢሉ የሚሻላቸው መሆኑን
ያሳያል፡፡
 ኢየሱስ ወደ አብ መፀለዩ
ኢየሱስ ብዙ ቦታዎች ላይ ወደ አብ ሲፀልይ ነበረ፣
- ዮሐ.17፡1-21 “ ኢየሱስም ይህ ተናግሮ ወደ ሰማይ አይኖቹን አነሳና
እንዲህ አለ፡፡ አባት ሆይ … እውነተኛ አምላክ ብቻ የሆንክ አንተ
የላክኸውን ኢየሱስ ክርስቶስንም ያውቁ ዘንድ … እኔ ላደርገው
የሰጠኸኝን ስራ ፈፅሜ በምድር አከበርሁህ … አባት ሆይ …
የሰጠኸኝን ቃል ሰጥቻቸዋለሁና፤ እነርሱም ተቀበሉት … ከአንተ
ዘንድ እንደወጣሁ በእውነት አወቁ፣ አንተም እንደላክኸኝ አመኑ …
ስለዚህ እለምንሀለሁ … እኔም ወደ አንተ እመጣለሁ … ቃልህን
ሰጥቻቸዋለሁ … ከክፉ እንድትጠብቃቸው እንጂ ከአለም
እንድታወጣቸው አልለምንህም …”

399

ምስጢሩ ሲገለጥ

- ማቴ.27፡46 “በዘጠኝ ሰአትም ኢየሱስ፣ ኤሎሄ ኤሎሄ ላማ ሰበቅታኒ
ብሎ በታላቅ ድምፅ ጮኸ፡፡ ይህም፡፡ አምላኬ አምላኬ ፣ ስለምን
ተውኸኝ፣ ማለት ነው ፡፡”
- ሉቃ.23፡34 “ኢየሱስም፣ አባት ሆይ የሚያደርጉትን አያውቁምና
ይቅር በላቸው አለ፡፡”
ቤተክርስቲያኗ ኢየሱስ አእምሮ እንደሌለው ሰው “ከራሱ ጋር
ሲያወራ ነበረ” እንደማትል ተስፋ አደርጋለሁ፡፡
 የኢየሱስ የአማላጅነት እውነታ
ኢየሱስ በምድራዊ ህይወቱ ወቅት ዋናው የሰራው ስራ የማስታረቅ
ስራ ነው፣ አሁን ደግሞ ወደ ሰማይ ካረገ በኋላ አገልግሎቱ የምልጃ
አገልግሎት መሆኑን በ4.1.1.4 ክፍል ተመልክተናል ነገር ግን “አንድ
አምላክ እሱም ኢየሱስ ብቻ” ከተባለ ማን ማንን ከማን ጋር? አስታረቀ፣
አሁንስ ቢሆን ማነው ማንን ከማን ጋር የሚያማልደው? የሚለው
መመለስ አለበት፡፡
 የኢየሱስ የመስካሪነት እውነታ
-

ማቴ.10፡32-33 “ስለዚህ በሰው ፊት ለሚመሰክርልኝ ሁሉ እኔ
ደግሞ በሰማያት ባለው በአባቴ ፊት እመሰክርለታለሁ፤ በሰው
ፊትም ለሚክደኝ ሁሉ እኔ ደግሞ በሰማያት ባለው በአባቴ ፊት
እክደዋለሁ፡፡”

-

ራዕ.3፡5 “ድል የነሳው እንዲሁ በነጭ ልብስ ይጎናፀፋል፣ ስሙንም
ከህይወት መፅሃፍ አልደመስስም፣ በአባቴና በመላዕክቱ ፊት
ለስሙ እመሰክርለታለሁ፡፡”

እነዚህ አብ ከኢየሱስ እንደሚበልጥ መነገሩና የኢየሱስም የፀሎት፣
የማማለድና የምስክርነት አገልግሎት የቤተክርስቲያኗን “አንድ አምላክ ኢየሱስ
ብቻ” አስተምህሮ ያፈርሳል፡፡
በአጠቃላይ ስንመለከት የቤተክርስቲያንዋ “አንድ አምላክ ኢየሱስ ብቻ”
አስተምህሮ ከመፅሀፍ ቅዱሱ ጋር የሚጋጭ የስህተት አስተምህሮ ነው፡፡

400

ምስጢሩ ሲገለጥ

5.1.2.2.

አብ፣ ወልድና መንፈስ ቅዱስን በአንድ ላይ አጠጋግቶ
ኢየሱስ ማድረግ የማይቻል መሆኑ

ቤተክርስቲያንዋ “አንድ አምላክ - ኢየሱስ ብቻ” በሚለው አስተምህሮቷ
ውስጥ ኢየሱስን “ብቸኛው አምላክ” ስትለው ሌሎቹን የስላሴ አካላት “አብና
መንፈስ ቅዱስን” ምን ማድረግ እንዳለባት ትልቅ ፈተና ሆኖባታል፣ በዚህም
አብና መንፈስ ቅዱስን በኢየሱስ ውስጥ ለማሸጋሸግ ሞክራለች፣
119

-

“አብ ወልድ መንፈስ ቅዱስ የማይነጣጠሉ በአንድ አካል ውስጥ
(በክርስቶስ ፍፁም አካል) የሚኖሩ ናቸው … እነዚህ ሶስቱ በአካሉ ብቻ
ማለትም በሰውነቱ ብቻ ተዋህደው እንጂ ለያይተን ልናያቸው አንችልም …
አብ ወልድ መንፈስ ቅዱስ … በአካል አይለያዩም፡፡”

-

120

“(አብ፣ ወልድና መንፈስ ቅዱስ) እንደ (ሰው) መንፈስ እንደ ነፍስ
እንደ አካል ስለሆኑ በአንድ በክርስቶስ ሰውነት ተጠቅልለው ይኖራል፡፡”

ትላለች፣ በዚህም ቤተክርስቲያኗ ለ“አንድ አምላክ ኢየሱስ ብቻ”
አስተምህሮም “አብና መንፈስ ቅዱስ”ን አሳንሳ ተመልክታለች፣ በዚህም፣
-

121

-

122

“አብ ማለት አባት ማለት ብቻ ነው፣ የአብ ስም ኢየሱስ ነው”

“መንፈስ ቅዱስ ማለት ረቂቅ የማይጨበጥ ቅዱስ እስትንፋስ ማለት
ብቻ ነው”

ለዚህም ደግሞ የኢየሱስ ስጋ እነዚህን አምላካዊ ማንነቶች መሸከም
እንዲችል ስጋውን መለኮታዊ አድርጋለች ነገር ግን ይህ አብንና መንፈስ
ቅዱስን የማሳነስና የኢየሱስን አካል መለኮታዊ አካል ማድረግ ስህተት
መሆኑን ቀጥለን እንመለከታለን፡፡

119

ቄስ ተክለማርያም ገዛኸኝ(1974)፣ በእግዚአብሄር መፅሀፍ ፈልጉ - መሰረታዊ
የመፅሀፍ ቅዱስ ትምህር ማስተማሪያ፣ ገፅ 36 – 37፣ ትምህርተ 21/4
120
Ibid, 42፣ ትምህርተ 23/5
121
Ibid, ገፅ 41
122
ibid, 41፣ ትምህርተ 23/3/ሀ

401

ምስጢሩ ሲገለጥ

5.1.2.2.1.

123

“አብ ማለት አባት ማለት ብቻ ነው፣ የአብ ስም ኢየሱስ
ነው”

ይህ የማጠጋጋት ስራ ከመፅሀፍ ቅዱሱም ከቤተክርስቲያኗም አስተምህሮ
ጋር የሚጋጭ ነው፣ ከላይ በዝርዝር እንደተመለከትነው ኢየሱስ እራሱ “አብ
ከኔ ይበልጣል” ማለቱ፣ በዚህም ወደ አብ ሲፀልይ የነበረ መሆኑ፣ አሁንም
አማላጅ መሆኑ … ስንመለከት አብን አሳንሶ በኢየሱስ ማንነት ውስጥ
ማስገባት እንደማይቻል ያሳያል፡፡
ከመፅሀፍ ቅዱሱ በተጨማሪ አስተምህሮው ከሌላ የቤተክርስቲያኗ
አስተምህሮም ጋር ይጋጫል፣
124

“1ጢሞ.3፡16 እግዚአብሄር በስጋ እንደተገለጠ ያስረዳል፡፡
እግዚአብሄር ተጠቃሎ ስጋ ሆነ አይልም እግዚአብሄር አብ ከማርያም
አልተወለደምና፡፡ እግዚአብሄር በስጋ ከመገለጡ በፊት መንፈስና ቃል
ሆኖ ወይም መለኮትና ቃል ሆኖ ይኖር ነበር፡፡ ስለዚህ ትንቢቱ ሲፈፀም
በውስጡ የነበረውን ቃሉን ስጋ አደረገውና ተገለጠበት … እግዚአብሄር
አብ ስጋ ሆነ ማለት አንችልም …”
በዚህም አስተምህሮ “መንፈስ/መለኮት” በማለት የገለፁት አብ “ቃል”
በሚባለው ማንነት ውስጥ አለመሆኑን ያሳያል፡፡
በዚህም አብን አሳንሶ ኢየሱስ ማድረግ የማይቻል መሆኑን እንመለከታለን፡፡

123
124

ibid ፣ ገፅ 41
Ibid, 45፣ ትምህረተ 24/1/

402

ምስጢሩ ሲገለጥ

5.1.2.2.2.

125

“መንፈስ ቅዱስ ማለት ረቂቅ የማይጨበጥ ቅዱስ
እስትንፋስ ማለት ብቻ ነው”

በርግጥ ይህ ዘዴ የማምለጫ ዘዴ ሳይሆን የመሞቻ ዘዴ ነው
ምክንያቱም መንፈስ ቅዱስን ከሙሉ አምላክነቱ ቀንሶ “ብቻ” በሚለው ቃል
ገድቦ ማስቀመጡ የማይሰረየውን ሃጢያት “መንፈስ ቅዱስን
መስደብ(ማቴ.12፡31-32) ውስጥ የገባ አባባል ነው፣ እነዚህ ሰዎች ለዚህ
አስተምህሮታቸውና እምነታቸው የሃጢያት ስርየት የላቸውም፡፡
ይህም መንፈስ ቅዱስን በሙሉ ማንነቱ ካለማየት የመጣ ችግር ነው፣
ሌላው ቀርቶ፣
ኢሳ.11፡24 “የእግዚአብሄር መንፈስ፣ የጥበብና የማስተዋል መንፈስ፣
የምክርና የሃይል መንፈስ፣ የእውቀትና እግዚአብሄርን የመፍራት
መንፈስ …”
የሚለውን ቃል ሙሉውን እንኳን መውሰድ አልቻሉም ምክንያቱም ሌሎቹን
ከወሰዱ ሙሉ አምላክ ሆኖ ወደ ስላሴ አስተምህሮ ይሄድባቸዋል፣ ስለዚህ
ከራሳቸው አስተምህሮ ጋር የምትሄደዋን “የሃይል” የምትለዋን ብቻ ለይተው
አወጡ፡፡
ነገር ግን መንፈስ ቅዱስ በኛ ቋንቋ ልንገልፀው የማንችለው ሙሉ
እግዚአብሄር አምላክ ነው፡፡
 ሙሉ አምላክ በመሆኑም፣
- ፈጣሪ ነው - ዘፍ.1፡2, ኢዮ.33፡4, መዝ.104፡30
- ሁሉን ያውቃል - ኢሳ.40፡13, 1ቆሮ.2፡10-11, ዮሐ.14፡26
- በሁሉም ስፍራ ይገኛል - ኢዮ.139፡7, መዝ.139፡7
- ሁሉን ቻይ ነው - ሮሜ.15፡19
- ዘላለማዊ ነው - ዕብ.9፡14
- የልብን ያውቃል - ሮሜ.8፡27
- አይታለልም - ሐስ.5፡3-4
- ህይወት ይሰጣል - ዮሐ.6፡63
125

ቄስ ተክለማርያም ገዛኸኝ(1974)፣ በእግዚአብሄር መፅሀፍ ፈልጉ - መሰረታዊ
የመፅሀፍ ቅዱስ ትምህር ማስተማሪያ፣ ገፅ 41፣ ትምህርተ 23/3/ሀ

403

ምስጢሩ ሲገለጥ

 እንደ አምላክነቱም ለሰዎች ፀጋን ይሰጣል
- ሀይልን ይሰጣል - ሐስ.1፡8
- ጥበብ፣ እውቀትና ማስተዋልን ይሰጣል-ዘፀ.31፡3,ዘፀ.35፡31,ኢሳ 11፡2
- እምነት፣ የፈውስና የተአምራት ፀጋዎችን ይሰጣል - 1ቆሮ.12፡8-9
- ትንቢት ያናግራል - ዘኁ.11፡25-26, 1ሳሙ.10፡10, 1ሳሙ.19፡20-23,
ሉቃ.1፡67, ሐስ.19፡6
- ስብከትን ይሰጣል - ኢሳ.61፡1, ሚኪ.3፡8, 1ጴጥ.1፡12
- ይቀድሳል - ሮሜ.15፡15-16, 1ቆሮ.6፡11, ቲቶ3፡5
- ብፁአን ያደርጋል - 1ጴጥ.4፡14
- ያስነግሳል - መሳ.3፡10
- ይሾማል - ሐስ.20፡28
- ያድናል - ፊሊ.1፡19
- ያሳርፋል - ኢሳ 63፡14
- መገለጥ ይሰጣል - 1ቆሮ.12፡7
- ቃልን ይገልፃል - ሐስ.4፡31
- ልሳን ይሰጣል - ሐስ.2፡4, ሐስ.19፡6
- ይለውጣል - 1ሳሙ.10፡6
- አርነትያወጣል-2ቆሮ.3፡17
 ሰብአዊ ማንነት አለው
የሐዋርያት ቤተክርስቲያን “መንፈስ ቅዱስ ሀይል ብቻ ነው” ወይ
“እስትንፋስ ብቻ ነው” የሚለው አስተምህሮዋ ስህተት መሆኑና መንፈስ
ቅዱስ ህይወት፣ እውቀት፣ ስሜትን፣ ፈቃድን፣ ሃላፊነት … ያለው ሙሉ
“ሰብአዊነት” ያለው አምላክ መሆኑን መፅሀፍ ቅዱሱ ላይ ተመልክቷል፣
በዚህም መንፈስ ቅዱስ፡.

- ያዝናል - ኤፌ.4፡30
- ይናገራል - ሐስ.13፡2
- ይመሰክራል - ዕብ.10፡15-16
- ይመክራል - ኢሳ.11፡2
- ይልካል - ሐስ.13፡4
- ይከለክላል - ሐስ.16፡6

404

ምስጢሩ ሲገለጥ

- ይወቅሳል - ዮሐ.16፡8
- ይማልዳል - ሮሜ.8፡26
- ይመራል - ዮሐ.16፡13
- ያስተምራል - ሉቃ.12፡12
- ያስረዳል - ሉቃ.2፡26
- ያሳያል - ዕብ.9፡8
- ያፅናናል - ሐስ.9፡31
- ከቅዱሳን ጋር ህብረት ያደርጋል-2ቆሮ.13፡14 …
በዚህም “አንድ አምላክ - ኢየሱስ ብቻ” የሚለውን ሀሳብ ለማጠናከር
ሲባል መንፈስ ቅዱስን ከሙሉ አምላክነቱ ዝቅ ለማድረግ የተደረገው ሙከራ
ስህተትም፣ ይቅር የማይባል ሀጢያትም ነው፡፡
በአጠቃላይ አብም መንፈስ ቅዱስም ወደ የትም መጠጋጋት የማይችሉና
ሙሉ አምላክነት ያላቸው መሆናቸውን እንመለከታለን፡፡
5.1.2.2.3.

“የኢየሱስ ስጋ መለኮታዊ እንጂ ሰብአዊ አይደለም”

ቤተክርስቲያንዋ “አንድ አምላክ ኢየሱስ ብቻ” አስተምህሮዋ ምክንያት
ብዙ ነገሮች ተረብሸውባታል፣ ከላይ እንዳየነው አብንና መንፈስ ቅዱስን
ኢየሱስ ውስጥ ለማጠቃለል ሞክራለች፣ እንደዚህ ለማድረግ ደግሞ “የኢየሱስ
ስጋ እንደ ሰው ስጋ መሆን የለበትም” በማለት ስጋውን መለኮታዊ
ታደርጋለች፡፡
- 126 “ክርስቶስ ከሴት ዘር የተወለደ መባል ሲገደድ ከሴት ስጋና ደም
ተወለደ ማለት ሳይሆን … ንፁህ መለኮታዊ ሰው ሆኖ ከድንግል
ማርያም ማህፀን የተወለደ ማለት ነው፡፡”
- 127 “ኢየሱስ ክርስቶስ የአብርሃም ወይም የዳዊት ወይም የሴት ዘር
ተቀላቅሎበት የተወለደ አለመሆኑ ግልፅ ነው፡፡”

126

ቄስ ተክለማርያም ገዛኸኝ(1974)፣ በእግዚአብሄር መፅሀፍ ፈልጉ - መሰረታዊ የመፅሀፍ
ቅዱስ ትምህር ማስተማሪያ፣ ገፅ 33፣ ትምህርተ 21/2/ቸ/ሐ
127
ibid 47፣ ትምህርተ 24/3

405

ምስጢሩ ሲገለጥ

ነገር ግን ኢየሱስን የተዋሃደው የሰው ስጋ ያውም ከዳዊት ዘር የሆነ ስጋ
እንጂ መለኮታዊ ሰውነት አይደለም፣ ይህም እውነታ መፅሀፍ ቅዱሱ ላይ ብዙ
ቦታዎች ላይ ተብራርቶ ተነግሯል፣
 አብሮ አደጎቹም ሆነ ህዝቡ ኢየሱስ እንደ ማንኛውም ሰው የሚኖረው
በሰው ስጋ በመሆኑ እንደ ማንኛውም ሰው ሲመለከቱት የነበረ መሆኑ፣
- ማቴ.13፡55 “ይህ የፀራቢ ልጅ አይደለምን? እናቱስ ማርያም ትባል
የለምን? ወንድሞቹስ ያዕቆብና ዮሳ ስምዖንም ይሁዳም አይደሉምን?”
- ዮሐ.8፡57 “አይሁድም ገና ሀምሳ አመት ያልሆነህ አብርሃምን
አይተሃልን? አሉት፡፡”
- ዮሐ.10፡33 “አይሁዳውያኑም፣ ስለ መልካም ስራ አንወግርህም፣ ስለ
ስድብ፣ አንተም ሰው ስትሆን ራስህን አምላክ ስለ ማድረግህ ነው
እንጂ፡፡”
 የለበሰው አካል መለኮታዊ አካል ሳይሆን ስጋዊ አካል በመሆኑ ስጋዊ
የእድገት ደረጃዎችን፣ ስሜቶችንና መከራዎችን መቀበሉ፣
ተረገዘ - ማቴ.1፡18

ደከመ - ዮሐ.4፡6

አለቀሰ - ዮሐ.11፡35

ተወለደ - ሉቃ.2፡7

ተኛ - ማቴ.8፡24

ተፈተነ-ማር.1፡12-13

አደገ - ሉቃ.2፡52

ተራበ - ማቴ.4፡2

ተደበደበ-ሉቃ.22፡64

ተጠመቀ-ማቴ.3፡13-17 ተጠማ-ዮሐ.19፡28

ተገደለ - 27፡50 …

 የለበሰውም ስጋ የዳዊት ዘር ሀረግ መሆኑን፣
ማቴ.1፡1-17 ላይ የኢየሱስ የዘር ሀረግ በዝርዝር ቀርቧል፣ በሌሎች
ክፍሎችም ላይ የኢየሱስ የዘር ሀረግ “ከእስራኤል ዙፋን ከዘርህ ሰው
አታጣም”(1ነገ.9፡5፣ 2ዜና.718 ...) የሚል ቃል ኪዳን ከተገባለት ከዳዊት ዘር
መሆኑ ተነግሯል፣
- ሮሜ.9፡5 “… ከእነርሱም(ከእስራኤላውያን) ክርስቶስ በስጋ መጣ …”
- ሮሜ.1፡3-4 “ይህም ወንጌል በስጋ ከዳዊት ዘር ስለተወለደ … ኢየሱስ
ክርስቶስ ነው፡፡”

406

ምስጢሩ ሲገለጥ

- ሐስ.13፡23 “ከዚህም ሰው(ከዳዊት) ዘር እግዚአብሄር … ኢየሱስን
አመጣው፡፡
- ራዕ.22፡16 “እኔ ኢየሱስ በአብያተ ክርስቲያናት ዘንድ ይህን
እንዲመሰክርላችሁ መልአኬን ላክሁ፡፡ እኔ የዳዊት ስርና ዘር ነኝ …”
በዚህም ኢየሱስ የለበሰው ስጋ የሰው ስጋ እንጂ መለኮታዊ ስጋ
አለመሆኑን እንመለከታለን፣ ይህ የሆነው ደግሞ ዝም ብሎ ሳይሆን ኢየሱስ
የመጣለት ዋናው አጀንዳ በመሆኑ ነው፣ ኢየሱስ በሰው ስጋ መምጣት
ያስፈለገው ስለሰው ልጆች ሀጢያት ዋጋ የሚከፍለው የሰው ልጆችን ስጋ
በመልበስ በመሆኑ ነው፣
ዕብ.2፡14-17 “በህይወታቸውም ሁሉ ስለ ሞት ፍርሀት በባርነት ይታሰሩ
የነበሩትን ነፃ እንዲያወጣ በስጋና በደም እንዲሁ ተካፈለ … በነገር ሁሉ
ወንድሞቹን ሊመስል ተገባው፡፡”
ኢየሱስ የመጣው ለዚህ ትልቅ አጀንዳ በመሆኑም የመጣው በስጋ አካል
ነው፡፡
ኢየሱስ የመጣው “በስጋ አካል ነው” የሚለውና “በሌላ አካል” ነው
ብሎ ማመን መካከል ከባድ ልዩነት እንዳለ መፅሀፍ ቅዱሱ ይናገራል፣
- 1ዮሐ4፡2-3 “የእግዚአብሄርን መንፈስ በዚህ ታውቃላችሁ፣ ኢየሱስ
ክርስቶስ በስጋ እንደመጣ የሚታመን መንፈስ ሁሉ ከእግዚአብሄር
ነው፣ ኢየሱስ ክርስቶስም በስጋ እንደመጣ የማይታመን መንፈስ ሁሉ
ከእግዚአብሄር አይደለም፤ ይህም የክርስቶስ ተቃዋሚ መንፈስ ነው፤
ይህ እንዲመጣ ሰምታችኋልና፣ አሁንም እንኳን በአለም አለ፡፡”
- 2ዮሐ.1፡7-8 “ብዙ አሳቾች ወደ አለም ገብተዋልና እነሱ ኢየሱስ
ክርስቶስ በስጋ እንደመጣ የማያምኑ ናቸው፣ ይህ አሳቹና የክርስቶስ
ተቃዋሚ ነው፡፡ ሙሉ ደምወዝን እንድትቀበሉ እንጂ የሰራችሁትን
እንዳታጠፉ ለራሳችሁ ተጠንቀቁ፡፡ ለሚወጣ ሁሉ በክርስቶስም
ትምህርት ለማይኖረው ሰው አምላክ የለውም፣ በክርስቶስ ትምህርት
ለሚኖር አብና ወልድ አሉት፡፡ ማንም ወደ እናንተ ቢመጣ ይንም

407

ምስጢሩ ሲገለጥ

ትምህርት ባያመጣ በቤታችሁ አትቀበሉት ሰላምም አትበሉት ሰላም
የሚለው ሰው በክፉ ስራው ይካፈላልና፡፡”
በዚህም አንድ ሰው አምላክ የሆነው ክርስቶስ በስጋ እንደመጣ
የማይቀበሉትን ሰላም በማለቱ ብቻ እግዚአብሄር ካስቀመጠለት ክብር
ይጎድላል፡፡
5.1.2.3.

የእግዚአብሄር ስላሴነት ሊሸፈን የማይችል ግልፅ ነገር
መሆኑ

ከላይ እንደተመለከትነው የሐዋርያት ቤተክርስቲያን የስላሴ
አስተምህሮትን በመቃወም “አንድ አምላክ ኢየሱስን ብቻ” በማለት አብና
መንፈስ ቅዱስን በኢየሱስ ውስጥ ሸፍና ለመሄድ ሞክራለች ነገር ግን ከላይ
በዝርዝር እንደተመለከትነው ይህ ስህተት መሆኑና፣
- እግዚአብሄርና አብ የሚባሉት ማንነቶች ከኢየሱስ በላይ የሆኑ ማንነቶች
መሆኑን፣
- መንፈስ ቅዱስም ብቻውን ሙሉ አምላክነት እንዳለውና በሱ ማንነት
ላይ ደግሞ ያለ ዕውቀት ቃል መናገር የማይሰረይ ሀጢያት መሆኑን፣
- የኢየሱስ አካል ሶስቱንም መለኮታዊ አካላቶች መሸከም እንዲችል
መለኮታዊ ሰውነትን ማላበስ “የክርስቶስ ተቃዋሚ” እንደሚያስደርግ
ተመልክተናል፣
በዚህም የ“አንድ አምላክ - ኢየሱስ ብቻ” አስተምህሮ መፅሀፍ ቅዱሳዊ
አለመሆኑና ለመርገምትም የሚዳርግ መሆኑን ተመልክተናል፣ ስለዚህ
የመፅሀፍ ቅዱሱን ፈጣሪ አምላክን ትክክለኛ ማንነት ለማወቅ የ“ስላሴ”
አስተምህሮ በጥንቃቄ መመልከት የግዴታ ይሆናል፡፡
በርግጥ እግዚአብሄር ፈጣሪ በመሆኑ ሰው ደግሞ ተፈጣሪ በመሆኑ፣
የእሱን ስላሴነት በሙላት ማወቅ አይችልም፣ ይህም በፈጣሪና በተፈጣሪ
መካከል መኖር ያለበት ተፈጥሮአዊ ልዩነት ነው ነገር ግን እግዚአብሄር ደግሞ
እንድናውቀው ባስቀመጠልን የእውቀት መጠን ማንነቱን ማወቅ እንችላለን፡፡
የሚገርመው ከስላሴ ዕውቀት ጋር በተያያዘ መፅሀፍ ቅዱሱን በጥንቃቄ
ስንመለከት የስላሴ እውቀት ከትውልድ ወደ ትውልድ ግልፅ እየሆነ የመጣ

408

ምስጢሩ ሲገለጥ

እውቀት ነው፣ የቀድሞዎቹ ቅዱሳን ከዚህ ትውልድ በላይ ግራ ተጋብተው
ነበረ ነገር ግን እንደ ሐዋርያት ቤተክርስቲያን ሳይሰናከሉበት በገባቸው
መንገድ ገልፀው አልፈዋል፣ አንዳንዶቹ አንዱ በሶስት ማንነት የሚሰራበትን
አሰራርን መግለፅ አቅቷቸው በነጠላ ቁጥርና በብዙ ቁጥር ሰዋሰው ሲምታቱ፣
ሌሎቹ ደግሞ በመካከላቸው የነበረውን ንግግር መግለፅ አቅቷቸው
“እግዚአብሄር እግዚአብሄርን፣ ጌታዬ ጌታዬን” ሲሉ፣ ሌሎች ደግሞ
“የእግዚአብሄር መልአክ” ብለውት ተመልሶ እሱኑ “እግዚአብሄር” ሲሉ፣
ሌሎቹ ከሶስቱ አንዱን ለይተው ባለማወቃቸው አንደኛውን ስላሴ
በአገልግሎቱ “መልከ ፄዲቅ” ብለውት ሲጠሩት፣ ያዕቆብ ደግሞ “አንደኛውን”
እግዚአብሄር “ስምህ ማነው እስከማለት” ሲደርስ እንመለከታለን ነገር ግን
በአዲሱ ኪዳኑ “አብ ወልድና መንፈስ ቅዱስ” የሚለው ስም ተገለጠ፣
ሁሉንም በዝርዝር እንመለከታለን፣
5.1.2.3.1.

በነጠላ ቁጥርና በብዙ ቁጥር ሰዋሰው የተምታቱ

ይህንን የምንመለከተው በአብርሃም ንግግርና በሙሴ ፅሁፎች ውስጥ ነው፣
•

አብርሃም

ዘፍጥረት ምዕራፍ 18 ላይ በሶስት ሰው ተመስለው ለአብርሃም
የተገለጠው/ጡት ስላሴ የሆነው እግዚአብሄር ነው፣ አብርሃም በዚህ የስላሴ
ማንነት እንዴት ግራ በተጋባ ሰዋሰው እንዳናገረው/እንዳናገራቸው እስቲ
እንመለከት፡ዘፍ.18፡1-33 “በቀትር ጊዜ እርሱ በድንኳኑ ደጃፍ ተቀምጦ ሳለ
እግዚአብሄር … ተገለጠለት፣ ዓይኑንም አነሳና እነሆ ሶስት ሰዎች በፊቱ
ቆመው አየ … ወደ ምድርም ሰገደ እንዲህም አለ፣ አቤቱ በፊትህ ሞገስ
አግንቼ እንደሆነ ባሪያህን አትለፈኝ ብዬ እለምናለሁ፣ ጥቂት ውሀ
ይምጣላችሁ … እነርሱም ሚስትህ ሳራ ወዴት ናት አሉት፣ እርሱም
በድንኳን ውስጥ ናት አላቸው፡፡ እርሱም የዛሬ አመት እንደ ዛሬው ጊዜ
ወደ አንተ በእውነት እመለሳለሁ ሚስትህ ሳራም ልጅን ታገኛለች አለ …
ሰዎቹም ተነስተው ወደ ሰዶም አቀኑ አብርሃምም ሊሸኛቸው
አብሮአቸው ሄደ … እግዚአብሄርም አለ፣ የሰዶምና ገሞራ ጮኸት እጅግ

409

ምስጢሩ ሲገለጥ

በዝቷልና … ሰዎቹም ከዚያ ፊታቸውን አቀኑ፣ ወደ ሰዶምም ሄዱ
አብርሃም ግን በእግዚአብሄር ፊት ገና ቆሞ ነበር …”
ከዚያ ምዕራፍ 19 ላይ ሁለቱ ለሎጥ ተገለጡለት፣ ምክንያቱም አንደኛው
(እግዚአብሄር) በ18፡22 አብርሃም ጋር ስለነበረ፡፡
በዚህ ውስጥ አንዱ እግዚአብሄር በሰው መልክ በሶስት ማንነት(ስላሴ)
የተገለጠበት እውነታ እንመለከታለን፣ አብርሃምም በዚህ ለሰው አእምሮ
ሊገባ በሚከብደው የስላሴ አሰራር በአነጋገር እንኳን ሲቸገር
እንመለከተዋለን፡፡
•

ሙሴ

ሙሴ የኦሪት መፅሀፍትን የፃፈው በመንፈስ ቅዱስ ምሪት ነው ነገር ግን
ከፍጥረት ታሪክ ጋር የተገለጠለትን የእግዚአብሄርን ስላሴነት ማንነት
ለመግለፅ በነጠላ ቁጥርና በሙሉ ቁጥር አነጋገር መካከል ሲቸገር ነበረ፡- ዘፍ.1፡26-27 “እግዚአብሄርም
ምሳሌአችን እንፍጠር፤”

አለ፡፡

ሰውን

በመልካችን

እንደ

- ዘፍ.3፡22 “እግዚአብሄር አምላክም አለ፡፡ እነሆ አዳም ክፉውንና
መልካሙን ለማወቅ ከእኛ እንደ አንዱ ሆነ፤”
- ዘፍ.11፡6-7 “እግዚአብሄርም አለ … ኑ እንውረድ …”
ሙሴ ይህን በመንፈስ ቅዱስ ምሪት የተመለከተውን እውነታ ለመፃፍ
ከሰውኛ ቋንቋ በላይ ሆኖበት የቋንቋውን ሰዋሰው በመጣስ ነጠላ ቁጥርንና
ብዙ ቁጥርን በማደባለቅ ሲፅፍ እንመለከተዋለን፡፡

410

ምስጢሩ ሲገለጥ

5.1.2.3.2. “እግዚአብሄርም ከእግዚአብሄር ዘንድ”፣ “ጌታዬ ጌታዬን”
ያሉም ነበሩ
የስላሴን ማንነት ባለማስተዋል ሌላ ግራ መጋባት የፈጠሩት ደግሞ
ሙሴና ዳዊት ናቸው፣
•

ሙሴ - “እግዚአብሄርም ከእግዚአብሄር ዘንድ አለ”

ከላይ ያየውን ታሪክ ሙሴ በዘፍጥረት ምዕራፍ 18 እና 19 ላይ ሲፅፈው
በመጀመሪያ “ሶስት ሰዎች” አላቸው(ዘፍ. 18፡2)፣ መልሶ እነሱኑ መላዕክት
አላቸው(ዘፍ.19፡1)፣ በመጨረሻ (ዘፍ.19፡24) ስላሴነቱን በሚያሳይ መልኩ
“እግዚአብሄርም … ከእግዚአብሄር ዘንድ” በማለት የስላሴን ምስጢራት
በገባው መንገድ ገለጠው፡፡
•

ዳዊት - “ጌታ ጌታዬን አለ”

የስላሴ ምስጢር ሙሴ እንደ ገባው “እግዚአብሄር ከእግዚአብሄር ዘንድ”
እንዳለው ዳዊትም “ጌታ ጌታዬን” በማለት በገባው መንገድ ሁለቱንም ጌቶች
ገለፃቸው፡፡
ማር.12፡36 “ዳዊት ራሱ በመንፈስ ቅዱስ ጌታ ጌታዬን፣ ጠላቶችህን
የእግርህ መርገጫ እስካደርግልህ ድረስ በቀኜ ተቀመጥ አለው፣ አለ፡፡”
ዳዊት በተሻለ መንገድ ገልፆታል/ገልጿቸዋል፡፡
5.1.2.3.3.

አንዴ “መልአክ” ብለውት መልሰው እሱኑ “እግዚአብሄር”
ያሉም ነበሩ

የብሉይ ኪዳን ዘመን ሰዎች የስላሴን አሰራር እንደ እኛ በተሻለ መንገድ
ባያውቁትም እውነታውን ግን ተረድተውታል፣ በዚህም ወደ ምድር ወርዶ
ሲሰራ የነበረውን አንዱን ስላሴ በመጀመሪያ “መልአክ” ብለውት መልሰው
እሱኑ “እግዚአብሄር” ብለውታል፣ ያዩት ሰማያዊ ማንነትም የሚናገራቸው
እንደ ተላከ መልአክ ሳይሆን በራሱ ፍቃድ ሁሉንም እንደሚያደርገው እንደ
እግዚአብሄር ነበረ፡-

411

ምስጢሩ ሲገለጥ

•

አጋር
ዘፍ.16፡9-13 “የእግዚአብሄር መልአክም፣ ወደ እመቤትሽ ተመለሺ
ከእጅዋም በታች ሆነሽ ተገዢ … እርስዋም ይናገራት የነበረውን
የእግዚአብሄርን ስም ዔልሮኢ ብላ ጠራች፣ የሚያየኝን በውኑ እዚህ
ደግሞ አየሁትን? ብላለችና፡፡”

•

አብርሃም
ዘፍ.22፡11-12 “የእግዚአብሄር መልአክም ከሰማይ ጠራና አብርሃም
አብርሃም አለው፣ እርሱም፣ እነሆኝ አለው፣ እርሱም በብላቴናው ላይ
እጅህን አትዘርጋ አንዳችም አታድርግበት፣ አንድ ልጅህን ለኔ
አልከለከልክምና እግዚአብሄርን የምትፈራ እንደሆንህ አሁን
አውቄአለሁ አለ፡፡”

•

ያዕቆብ
ዘፍ.31፡11-13 “የእግዚአብሄርም መልአክ በህልም፡፡ ያዕቆብ ሆይ አለኝ፤
እኔም፡፡ እነሆኝ አልኩት … ሐውልት የቀባህበት በዚያም ለእኔ ስለት
የተሳልህበት የቤቴል አምላክ እኔ ነኝ …”

•

ጌዴዎን
መሳ.6፡12-14 “የእግዚአብሄር መልአክ
እግዚአብሄርም ወደ እርሱ ዘወር ብሎ …”

•

ለእርሱ

ተገልጦ

…

ሆሴዕ
ሆሴ.12፡5-6 “(ያዕቆብ) ከመልአኩም ጋር ታግሎ አሸነፈ፣ አልቅሶም
ለመነው … እርሱም የሰራዊት ጌታ እግዚአብሄር ነው፣ የመታሰቢያውም
ስም እግዚአብሄር ነው፡፡”

በዚህም በአዲስ ኪዳኑ የተገለጡትን የእግዚአብሄር ስላሴነት “አብ፣
ወልድና መንፈስ ቅዱስ” ማለት ባይችሉም ከስላሴም የተገለጠላቸውን
“የእግዚአብሄር መልአክ” ብለው መልሰው እሱኑ “እግዚአብሄር” ሲሉት
ነበረ፡፡

412

ምስጢሩ ሲገለጥ

5.1.2.3.4.

ሌሎች ከሶስቱ አንዱን ለይተው ባለማወቃቸው አንዱን
በአገልግሎቱ “መልከፄዲቅ” ሲሉት ነበረ

ከላይ የተመለከትነው ይህን በሰማያዊ ማንነት እየመጣ እንደ
እግዚአብሄር የሚናገረውን አካል ሰዎች በተለያየ ስም ይግለፁት እንጂ
ትክክለኛ ስሙ በወቅቱ አልታወቃቸውም ነበረ፣ ከቅዱሳኑ ደፈር የሚለው
ያዕቆብ ስሙ ማን እንደሆነ ጠይቆት ነበረ፡ዘፍ.32፡29 “ያዕቆብም፣ ስምህን ንገረኝ ብሎ ጠየቀው፣ እርሱም ስሜን
ለምን ትጠይቃለህ? አለው በዚያም ስፍራ ባረከው፡፡”
በርግጥ በዚያን ስፍራ ስሙን ሊነግረው አልፈለገም ምክንያቱም
ቢነግረው ያዕቆብ የባሰ ብዙ ጥያቄዎች ይፈጠርበትና እንደ ሐዋርያት
ቤተክርስቲያን የ“አንድ አምላክ ኢየሱስ ብቻ” አስተምህሮት ይጀምር ነበረ፣
አንዳንዶቹ በወቅቱ ይህን ሰማያዊ ማንነት ስሙን ባይገልፅም በአገልግሎቱ
ስሙ “መልከፄዲቅ” ብለው መጥራቱን መርጠዋል፣
ዘፍ.14፡18-20 “የሳሌም ንጉስ መልከፄዲቅም እንጀራንና የወይን ጠጅ
አወጣ፣ እርሱም የልዑል እግዚአብሄር ካህን ነበረ፣ ባረከውም፣ አብራም
ሰማይንና ምድርን ለሚገዛ ለልዑል እግዚአብሄር የተባረከ ነው፣
ጠላቶችህን በእጅህ የጣለልህ ልዑል እግዚአብሄርም የተባረከ ነው
አለውም፣ አብርሀም ከሁሉ አስራትን ሰጠው፡፡”
አብርሃም ለመልከፄዲቅ አስራት ሰጠው፣ “አስራት” የሚሰጠው
ለእግዚአብሄር ብቻ ነው፣ አብርሃምም አልተሳሳተም ምክንያቱም መልከፄዲቅ
ከስላሴ አንዱ የሆነው ኢየሱስ ነበረና፣
ዕብ.7፡1-3 “የሳሌም ንጉስና የልዑል እግዚአብሄር ካህን የሆነ ይህ
መልከፄዲቅ አብረሃም ነገስታትን ገድሎ ሲመለስ ከእርሱ ጋር ተገናኝቶ
ባረከው፣ ለእርሱም ደግሞ አብርሃም ከሁሉ አስራትን አካፈለው …
(እርሱ) በእግዚአብሄር ልጅ ተመስሎ ለዘላለም ካህን ሆኖ ይኖራል፡፡”
“የዘላለም ካህን” የሚባለው፣ በእግዚአብሄር ልጅ የሚመሰለውና
ለዘመኑ ቁጥር የሌለው ኢየሱስ መሆኑን በአዲስ ኪዳን እውቀታችን

413

ምስጢሩ ሲገለጥ

እናውቃለን፣ በወቅቱ ቅዱሳኑ ስሙን መግለፅ ባይችሉም በአገልግሎቱ
“መልከፄዲቅ” ብለውት ነበረ፡፡
5.1.2.3.5.

በጊዜ ሂደት የስላሴ ማንነት ግልፅ እየሆነ መምጣት

በጊዜ ሂደት ውስጥ እግዚአብሄር ለሰው ልጆች ራሱን እየገለጠ ሲመጣ
ሰዎች ስለ ስላሴ የተሻለ መረዳት ሲይዙ ነበረ፣ በዚህም የኋለኞቹ ነቢያት፣
የስላሴን ማንነት ከላይ ካየናቸው ቅዱሳን በተሻለ መንገድ ገልፀውታል፡፡
•

ኢሳያስ
- ኢሳ.42፡1 “(እግዚአብሄርም) እነሆ ደግፌ የያዝሁት ባሪያዬ፣ ነፍሴ ደስ
የተሰኘችበት ምርጤ፤ በእርሱ ላይ መንፈሴን አድርጌአለሁ፣ እርሱም
ለአህዛብ ፍርድን ያወጣል፡፡”
- ኢሳ.48፡12-16 “… እኔ ፊተኛውም ነኝ ኋለኛውም ነኝ፡፡ እጄም ምድርን
መስርታለች … ቀኜም ሰማያትን ዘርግታለች … እኔ ከጥንት ጀምሮ
በስውር አልተናገርኩም … አሁንም ጌታ እግዚአብሄርና መንፈሱ
ልከውኛል፡፡”
- ኢሳ.59፡15-21 “እግዚአብሄርም አየ … ወደ እርሱ የሚማልድ እንደሌለ
ተረዳ ተደነቀም፣ ስለዚህ የገዛ ክንዱ መድሀኒት አመጣለት … በአንተ
ላይ ያለው መንፈሴ …”

እነዚህ በየጥቅሱ ውስጥ የተመለከቱት ሶስቱ ማንነቶች በአዲስ ኪዳኑ
“አብ፣ ወልድና መንፈስ ቅዱስ” የተባለውን የስላሴ ማንነት በብዥታም ቢሆን
ማመልከት ችለዋል፡፡
•

ዳንኤል

ዳንኤልም የተመለከተውም ራዕይ ተመሳሳይ ነው፣
- ዳን.2፡34-35 “እጅም ሳይነካው ድንጋይ ከተራራው ተፈንቅሎ
ከብረትና ከሸክላ የሆነውን የምስሉን እግሮች ሲመታና ሲፈጭ አየሁ …
ምስሉን የመታ ድንጋይ ታላቅ ተራራ ሆነ ምድርንም ፈፅሞ ሞላ፡፡”

414

ምስጢሩ ሲገለጥ

- ዳን.2፡44 “… እነዚያንም መንግስታት
ታጠፋቸውማለች ለዘላላምም ትቆማለች፡፡”

ሁሉ

ትፈጫቸዋለች

- ዳን.4፡17 “ልዑሉ በሰዎች መንግስት ላይ እንዲሰለጥን …”
እዚህ ጋር ዳንኤል አንድ ተራራን በራዕይ ተመለከት፣ የተመለከተውን
ራዕይ ስናስተውል “ተራራው ተነቅሎ” አይደለም፣ የተራራው አንድ ክፍል
የነበረ ድንጋይ ተፈንቅሎ ነው የወጣው፣ ወጥቶ ደግሞ ነገስታትን ፈጨ፣
ከዚያም ነገስታቱን ፈጭቶ እስከ ዘላለም ነገሰ፡፡
መፅሀፍ ቅዱሱ ላይ ኢየሱስ ብዙ ቦታዎች ላይ በአለት/በድንጋይ
ተመስሏል (ሉቃ.20፡17, ሮሜ.9፡32-33, ኤፌ.2፡20, 1ቆሮ.10፡4, 1ጴጥ.2፡4,
1ጴጥ.2፡6-7 …)፣ ኢየሱስ በመጨረሻው ዘመን በአርማጌዶን ጦርነት የዓለም
መንግስታትን በማሸነፍ የራሱን መንግስት እንደሚመሰርት መፅሀፍ ቅዱሱ
ይናገራል(ማቴ.21፡42-44, ራዕ.11፡15-18, ራዕ.19፡15-21 …)፣ በዚህም ነገስታትን
የሚፈጨው ከተራራው ላይ የተፈነቀለው ድንጋይ፣ ኢየሱስ መሆኑን
እንመለከታለን፡፡
በዚህም በብሉ ኪዳን ዘመን “አብ ወልድና መንፈስ ቅዱስ” የሚባለው
ስም ባይገለጥ እንኳን ቅዱሳኑ የስላሴን አሰራር በጊዜ ሂደት ውስጥ፣ በተለያየ
ደረጃ ማስተዋል ችለዋል፡፡
5.1.2.3.6.

ስላሴ በአዲስ ኪዳኑ ግልፅ መሆኑ

“ስላሴ” የሚለው ቃል የተፈጠረው መፅሃፍ ቅዱሱ ከተፃፈ ቦሃላ በኒቂያ
ጉባኤ 134 ዓ.ም ነው፣ ቃሉም የተፈጠረው አንዱ እግዚአብሄር በሶስት
ማንነቶቹ “አብ፣ ወልድና መንፈስ ቅዱስ” ተገልፆ የሚሰራበትን አሰራርን
ለመግለፅ በሚል ነው፣ ይህ እንዴት ሊሆን ይችላል? የሚለውን በቀጣዩ
5.1.2.3.7 ክፍል የምንመለከት ቢሆንም ሶስቱም የእግዚአብሄር ማንነቶች
በስላሴነት ሲሰሩ እንደነበረ ግን መፅሀፍ ቅዱሱ ላይ በግልፅ ተመልክቷል፡- ማቴ.3፡16-17 “ኢየሱስም ከተጠመቀ በኋላ ወዲያው ከውሃ ወጣ፤
እነሆም ሰማያት ተከፈቱ የእግዚአብሄርም መንፈስ እንደ ርግብ ሲወርድ
በርሱ ላይም ሲመጣ አየ፤ እነሆም ድምፅ ከሰማያት መጥቶ፣ በእርሱ
ደስ የሚለኝ የምወደው ልጄ ይህ ነው አለ፡፡”

415

ምስጢሩ ሲገለጥ

- ማቴ.28፡192-20 “እንግዲህ ሂዱና አህዛብን ሁሉ በአብ፣ በወልድና
በመንፈስ ቅዱስ ስም እያጠመቃችኋቸው …”
- ዮሐ.14፡15-17 “ብትወዱኝ ትዕዛዜን ጠብቁ፡፡ እኔም አብን እለምናለሁ
ለዘላለም ከእናንተ ጋር እንዲኖር ሌላ አፅናኝ ይሰጣችኋል፡፡ እርሱም
አለም የማያየውና የማያውቀው ስለሆነ ሊቀበለው የማይቻለው
የእውነት መንፈስ ነው፤ ነገር ግን ከእናንተ ዘንድ ስለሚኖር
በውስጣችሁም ስለሚሆን እናንተ ታውቃላችሁ፡፡”
- ዮሐ.14፡26 “(ኢየሱስም) አብ በስሜ የሚልከው ግን መንፈስ ቅዱስ
የሆነው አፅናኝ እርሱ ሁሉን ያስተምራችሃል …”
- ሐስ.2፡32-33 “ይህን ኢየሱስን እግዚአብሄር አስነሳው … ስለዚህ
በእግዚአብሄር ቀኝ ከፍ ከፍ ብሎና የመንፈስ ቅዱስን የተስፋ ቃል
ከአብ ተቀብሎ ይህን እናንተ አሁን የምታዩትንና የምትሰሙትን
አፈሰሰው፡፡”
- ሐስ.10፡38 “እግዚአብሄር የናዝሬቱን ኢየሱስን በመንፈስ ቅዱስ በሀይል
ቀባው …”
- ዮሐ.15፡26 “ዳሩ ግን እኔ ከአብ ዘንድ የምልክላችሁ አጽናኝ እርሱም
ከአብ የሚወጣ የእውነት መንፈስ በመጣ ጊዜ፣ እርሱ ስለ እኔ
ይመሰክራል፡፡”
- 2ቆሮ.13፡14 “የጌታ የኢየሱስ ክርስቶስ ጸጋ የእግዚአብሄርም ፍቅር
የመንፈስ ቅዱስም ህብረት ከሁላችሁ ጋር ይሁን፡፡ አሜን፡፡”
- 1ጴጥ.1፡1-2 “… እግዚአብሄር አብ አስቀድሞ እንዳወቃቸው፣ በመንፈስም
እንደሚቀደሱ፣ ይታዘዙና በኢየሱስ ክርስቶስ ደም ይረጩ ዘንድ …”
እነኚህ የመፅሀፍ ቅዱሱ ቃላት የስላሴን አሰራር ለሚቃወሙት ከባድ
ፈተና ናቸው፣ ይህንን የስላሴነት እውነታ መቀበል የማይችለው
የቤተክርስቲያኗ አስተምህሮ መፅሀፍ ቅዱሳዊ እንዳልሆነ እንመለከታለን፡፡
